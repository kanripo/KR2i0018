# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.837668
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB06n0603-012陸氏南唐書-傳卷十二.
<pb:KR2i0018_SBCK_012-1a>¶
南唐書列傳卷苐十二¶
周惟簡鄱陽人𨼆居眀易後主聞其名召至金𨹧起布¶
衣為集賢殿侍講頃之以虞部郎中致仕還山金陵受¶
圍間道召還入後苑講否卦後主思得竒士&KR0014;使兵間¶
者張洎薦惟簡可以談𥬇和解乃授給事中副徐鉉使¶
京師後主手䟽言惟簡託志妙門存心道典伴臣修飬¶
不預公途葢為之聲價兾動朝聴比至　太祖召見詰¶
責鉉猶&KR0548;奏不已惟簡惶恐反言曰臣本野人未嘗仕¶
宦李煜强遣來未嘗預聞使指伏聞終南山多&KR0149;藥&KR0133;¶
得棲𨼆　太祖許之金陵平命為&KR0038;子周易博士判監¶
<pb:KR2i0018_SBCK_012-1b>¶
事&KR0137;謂曰終南之言不酬且得罪惟簡不得巳上表求¶
解官以遂初志改虞部郎中致仕授其子繕京兆鄠縣¶
主簿使就飬太平興&KR0038;中復表求仕授太常博士遷水¶
部貟外郎䘚繕後舉進士中苐仕亦至尚書郎¶
鄭彦華福州閩人祖父丗爲福建諸州刺史彦華少隸¶
節度使李弘義帳下嘗射殺乳虎以勇聞元宗出師攻¶
福州大將王崇文遣䘚李興登樓車罵弘義弘義不勝¶
憤募生得興者彦華請行夜縋出城外伏壕𠊓興猶嫚¶
罵不巳彦華操長鉤鉤得興挾以登城城上皆鼓譟弘¶
義得興而甘心焉崇文不能下城遯去歲餘劒州刺史¶
<pb:KR2i0018_SBCK_012-2a>¶
陳誨以水軍來攻彦華適出屯候官以𫠦部降誨誨與¶
語竒之署軍校南唐與周師相拒淮南彦華大小百餘¶
𢧐身被五十餘創累遷至鎭海軍節度使加同平章事¶
後主見討王師自采石作浮梁渡江後主命彦華𥆳舟¶
師萬人又遣别將杜眞率𡵯兵萬人同逆𢧐後主親遣¶
行戒之曰水陸兩軍相表裏則吾事濟矣比與王師遇¶
眞以𫠦部力𢧐彦華擁兵不救眞敗而潰金陵聞之䘮¶
氣遂閉壘自守以至國破亦不&KR0014;正彦華之罪矣彦華¶
従後主入朝為右千牛衞將軍太宗征太原及幽州¶
用彦華為將無功猶歴諸衞將軍至左千牛衞大將軍¶
<pb:KR2i0018_SBCK_012-2b>¶
䘚年七十三子文寳初事後主以文學𨕖為清源公仲¶
㝢掌書記遷校書郎㱕朝南唐故臣皆許錄用文寳獨¶
不自言後主以環衞奉朝請不納客謁文寳乃被蓑荷¶
笠作漁者以見寛譬久之後主歎其忠後中進士苐仕¶
至兵部貟外郎國史有傳¶
李貽業故唐時平章事蔚従曽孫父戴唐末苐進士奔¶
吴為起居郎貽業事烈祖至翰林學士烈祖晏駕大臣¶
欲奉宋后臨朝命中書侍郎孫忌草遺制貽業獨奮曰¶
此姦人𫠦為也大行常謂婦人預政亂之本也安肯自¶
為此若果宣行貽業當對百官裂之㑹宋后亦不許扵¶
<pb:KR2i0018_SBCK_012-3a>¶
是臨朝之議遂&KR0230;元宗語貽業曰疾風知勁草扵卿見¶
之保大中以兵部侍郎䘚謚曰簡初戴為人簡率無威¶
儀貽業又甚于父平居頽然不言是非國有大議必首¶
斷之尤好飲酒嘗折簡招親友曰今夕佳月&KR0014;相過乎¶
比客集貽業已大醉指酒壺曰本用相待酒興忽來自¶
倒之矣其踈豁大抵𩔖此¶
劉崇俊字徳修楚州山陽人祖全以功臣為濠州刺史¶
有威名全䘚子仁規&KR0071;其任為政苛虐及卒崇俊繼之¶
盡反仁規之政人懷其恵數年漸專恣不法多畜不逞¶
使過淮剽掠𫉬美女良馬以自奉元宗陞濠州為㝎逺¶
<pb:KR2i0018_SBCK_012-3b>¶
軍因拜崇俊節度使以其子節尚大寧公主然元宗亦¶
𢙣其為人㑹夀州姚景䘚崇俊厚賂&KR0096;貴求兼領夀州¶
元宗乃陽若不解其意命移鎭夀州而遣楚州刺史劉¶
彥貞馳入濠州代之崇俊自悼失計頗革心循法度未¶
幾得疾䘚年四十贈太尉謚曰威¶
劉洞廬𨹧人𨼆居廬山二十年能詩長扵五字唐律自¶
言得賈島法後主嗣位尤属意詩人&KR0137;以洞言者洞遂¶
獻詩百篇卷首石城篇其詞曰石城古渡頭一望思悠¶
悠㡬許六朝事不禁江水流後主讀之感愴不怡者久¶
之因棄不復&KR0026;洞亦不復見省金𨹧受圍洞猶在城中¶
<pb:KR2i0018_SBCK_012-4a>¶
&KR0038;亡洞過故宫&KR0692;徘徊賦詩多感㮣悲傷不以不遇故¶
有怨懟語未㡬䘚與洞同時有夏寳松者亦𨼆廬山相¶
與為詩友洞有夜坐詩寳松有𪧐江城詩皆見稱一時¶
&KR0197;劉夜坐夏江城云¶
江為宋人避亂徙閩元宗初設貢舉為屡為有司𫠦黜¶
嘗有題白鹿寺詩元宗南遷過寺讀而&KR0738;之為由是愈¶
自負傲睨一時䘚無薦引者居懷憤憤束書欲東走吴¶
越為同謀者𫠦彂按得其状伏誅¶
汪台符歙人能属文烈祖初嘗上書論事合指宋齊丘¶
頗抑之台符貽齊丘書誚其疾已才齊丘大怒宻使人¶
<pb:KR2i0018_SBCK_012-4b>¶
誘台符乗舟痛飲至石城蚵蚾磯下沉殺之¶
郭昭慶廬𨹧人博學&KR0014;自力嘗著唐春秋三十卷保大¶
中獻𫠦著治書補揚子尉辤不受後主時&KR0167;獻經&KR0038;治¶
民論擢著作郎時方奉中朝凡歲時慶賀貢方物牋表¶
及廷勞宴餞之辭率命昭慶為之一日方晨起造朝&KR0842;¶
䘚¶
伍喬廬江人居廬山國學數年力于學詩調寒苦每有¶
瘦童羸馬之歎山中浮屠夢仰視見一大星芒色甚異¶
㫄有人指之曰此伍喬星也既覺訪得喬乃傾資奉之¶
使入金𨹧舉進士及試畫八卦賦霽後望鍾山詩故事¶
<pb:KR2i0018_SBCK_012-5a>¶
中選者主司必延之陞堂置酒時有宋貞觀者首就坐¶
張洎續至主司覽其文揖貞觀南坐引洎坐于西酒數¶
行喬始上卷主司歎其傑作乃徙貞&KR0026;處席北洎處席¶
南以喬居賔席及覆考&KR1425;出喬果爲首洎貞&KR0026;次之時¶
稱主司精扵衡鑑元宗亦大愛喬程文命勒石以爲永¶
式仕至考功貟外郎卒¶
蕭儼廬𨹧人幼舉童子中其科稍長命爲秘書省正字¶
烈祖初歷大理司&KR0033;刑部郎中以平怨稱烈祖晚服金石¶
藥多㬥怒近臣數被譴罰宣徽副使陳覺不自安稱疾¶
在告者數月及聞遺詔即以其日造朝儼劾奏覺傾耳¶
<pb:KR2i0018_SBCK_012-5b>¶
私室以幸禍變請重置于法不報烈祖輔吴設法禁以¶
良人爲賤至是馮延巳延魯欲廣置妓妾輙矯遺制託¶
稱民貧許賣子女儼駁曰昔延魯爲東都判官已有此¶
請大行以訪臣臣對曰陛下納麓之初出庫金贖民孰¶
不㱕心今寳運中興人仰徳澤柰何欲使鬻子資豪家¶
役使乎大行以臣言爲然將罪延魯臣曰此但智識淺¶
陋耳非有他也罪之且塞言路大行乃斜封其奏抹三¶
筆持入宫&KR0133;求之宫中既而果得留中章奏千餘皆斜¶
封有一抹至三抹者遂得延魯奏然大臣亦方以豪侈¶
相髙利于廣聲色因共爲遺制已宣行不當追改遂巳¶
<pb:KR2i0018_SBCK_012-6a>¶
元宗初以&KR0038;譲景遂羣下持不可乃以景遂為諸道兵¶
馬元帥景逹副之宣告&KR0038;中以兄弟相傳之意儼極諌¶
謂夏殷以來天下為家父子相傳不易之典也景遂景¶
逹亦固譲不敢當然元宗意愈確不之聴江文蔚韓熈¶
載典太常禮儀議烈祖稱宗儼獨建言帝王巳失之巳¶
得之謂之反正非已失之自巳&KR0167;之謂之中興中興之¶
君廟冝稱祖先帝興巳墜之業不應屈而稱宗文蔚亦¶
以儼議為當遂用之保大二年元宗終欲傳位景遂下¶
詔命總庶政惟樞宻使魏岑查文徽許奏事餘非特召¶
不得對儼上䟽力爭㑹宋齊丘賈崇皆以為不可遂収¶
<pb:KR2i0018_SBCK_012-6b>¶
𫠦下詔其後元宗扵宫中作大樓召近臣入觀皆歎其¶
宏麗儼獨曰比景陽但少一井耳元宗怒貶舒州副使¶
孫忌為觀察使遣州兵給儼實防衞之儼謂忌曰僕以¶
言獲罪耳頋命之日君持異議㡬危社稷君之罪豈不¶
重扵僕乎反見防何也忌慚即徹去俄召還後主初嗣¶
位數與嬖倖奕棋儼入見作色投局扵地後主大駭詰¶
之曰汝欲効魏徴耶儼曰臣非魏徴則陛下亦非太宗¶
矣後主為罷奕南唐亡儼以老病㱕鄊里杜門數年䘚¶
年七十餘¶
劉承勲失其鄊里以善心計事烈祖為糧料判官遷徳¶
<pb:KR2i0018_SBCK_012-7a>¶
昌宮使德昌宫者盖南唐内帑别藏也自吴建國有江¶
淮之地比他&KR0038;最為冨饒山澤之利歲入不資烈祖勵¶
以節儉一金不妄用其積如山太子嘗欲一杉木作版¶
障有司以聞烈祖書奏後曰杉木不乏但欲作𢧐艦以¶
竹代之可也然德昌簿籍煩委無由勾校承勳獨任其¶
事盗用無𥮅保大後貢奉事興倉䘚&KR0145;辦愈得以為姦¶
利畜妓樂數十百人每置一妓價數十萬教以藝又費¶
數十萬而服飾珠犀金翠稱之又厚以寳貸賂遺&KR0096;要¶
故終無彂其罪者　太祖平荆湖詔江南具舟漕其米¶
入京師承勳狡默計後主終不䏻有其&KR0038;欲預自結中¶
<pb:KR2i0018_SBCK_012-7b>¶
朝為異時計乃請行𥆳臣艦自長沙扺迎鑾千柂相銜¶
太祖覺其意而惡之及&KR0038;亡承勳㱕京師首自陳漕米¶
事太祖曰此汝主勤王耳汝安得有勞叱出特命勿¶
叙用久客無資裸袒乞食不勝凍餒而&KR0753;¶
李元清濠州人徙金𨹧趫捷善走能及奔馬常𡵯入梁¶
宋刺事開寳中後主以吉州永新與湖南隣命元清為¶
永新制置使每數月一託疾不坐衙輙微服入湖南境¶
人無知者以故敵人動息皆知之累年邉障晏然&KR0038;亡¶
㱕京師元清心不欲仕二國偽稱失眀召驗之揮刃將¶
及頸而目不瞬乃放㱕濠州䘚¶
<pb:KR2i0018_SBCK_012-8a>¶
盧郢金𨹧人工属文有勇力好吹鐡&KR0327;乾徳中後主命¶
韓徳覇爲都城烽火使警察非常怙權㬥横&KR0038;人望其¶
前驅莫不奔避郢嘗遇之調笛自若徳覇叱左右捕執¶
郢奮臂擊十餘人皆顛躓乃&KR0033;前捽德覇墜馬毆之敗¶
面傷目徳覇入訴後主叱之出頋近侍𥬇曰戎帥遇一¶
措大不䏻自全面目尚敢訴耶遂罷其職後郢舉進士¶
試王度如金玉賦擢苐一徐鉉娶郢姊嘗受後主命&KR0103;¶
文累日未就郢曰當試爲君抒思適庭下有石十夫不¶
&KR0014;舉郢戯&KR0145;㺯之有頃索酒頓飲數升復㺯如初忽頋¶
筆吏口占使書不竄易一字鉉服其工後主亦以爲遒¶
<pb:KR2i0018_SBCK_012-8b>¶
俊可愛&KR0038;亡㱕朝知金州䘚¶
朱弼字君佐建州人舉眀經苐一授國子助教知廬山¶
國學盧絳蒯鼇諸葛濤飲博不逞患苦諸生學官依違¶
無敢問者及弼至一切䋲以禮法每升堂講説座下肅¶
然絳等亦愧服引去生徒自四方來者數倍平時國亡¶
補衡山縣主簿秩滿求為南嶽廟令䘚¶
王輿合淝人少與兄綰俱事吴武王輿初為小校従周¶
本攻危全諷臨𢧐本視賊水柵部分諸將指㫄山頭一¶
小營謂輿曰爾徃為我&KR0145;彼輿唯唯而色不欲行本曰¶
爾惮徃耶輿曰公必不以輿為不武請得此柵破之捨¶
<pb:KR2i0018_SBCK_012-9a>¶
而趨彼何為木大喜曰爾亦知此為必爭之地耶吾本¶
自行今為爾功勞而遣之輿乗&KR0127;舟襲破其前鋒遂排¶
柵入諸軍繼進賊大潰積功遷至諸軍都虞候烈祖輔¶
吴以腹心𫠦&KR0009;進控鶴都虞&KR0049;持重有謀甚見𠋣任久¶
乃出為光州刺史初輿兄子為海州刺史叛附梁聞輿¶
在光山遣間使通問輿執以㱕金𨹧因求罷郡入為左¶
宣威統軍歷鎮海節度留後金吾衞大將軍武昌節度¶
使與監軍甄廷堅不相得㑹廷堅被誣告有貳志烈祖¶
遣使械廷堅属吏未至輿刺知之宻告廷堅因為謀曰¶
今獨可即日乗&KR0127;舟㱕&KR0692;待罪毋與中使遇廷堅恐懼¶
<pb:KR2i0018_SBCK_012-9b>¶
不暇為他謀即従其計至金𨹧遇赦且以其先自歸淂¶
免人推其長者元宗嗣位加同平章事保大二年䘚年¶
七十四輿少従軍攻潤州為臣弩𫠦射中右耳矢自左¶
耳出又中㫄一人猶立&KR0753;輿扶㱕營臥百餘日復起耳¶
至老不聵亦無瘢痍攻頴州倚營門仗劒驅士䘚登城¶
城上機石𤼵中營門及鎧之半皆糜碎而輿不傷莫不¶
異之兄綰亦至䖍州節度使¶
魏岑字景山鄆州須城人善諂䛕學揣摩尤為宋齊丘¶
𫠦知薦授校書郎保大中驟進至諌議大夫元宗自以¶
唐子孫慨然有定中原復舊都之意有司請行南郊禮¶
<pb:KR2i0018_SBCK_012-10a>¶
元宗曰俟天下為一然後告謝天地岑遂與陳覺馮延¶
巳延鲁更相倡和為拓境事嘗侍燕自言臣少逰元城¶
樂其土風陛下還長安日乞為魏博節度使元宗欣然¶
許之岑趨下殿再拜謝侍衞皆竊𥬇覺延鲁攻福州岑¶
為監軍應援使三人者暗懦專恣如一軍敗元宗初欲¶
按軍法誅覺延鲁而貸岑御史中丞江文蔚對仗弹奏¶
請并岑誅之扵是貶太子洗馬俄&KR0167;還故官李守貞叛¶
漢來乞師岑乃力請出兵赴救扵是元宗従之因以岑¶
為㳂淮廵檢使無功而還岑自&KR0167;進姦謟彌甚鍾謨李¶
德眀亦用事其趨向與岑雖異而迷國則均户部貟外¶
<pb:KR2i0018_SBCK_012-10b>¶
郎范沖敏懐不平怵大將王建封上䟽請盡逐之更用¶
正人元宗怒併置沖敏建封于&KR0753;岑自謂淂主眷愈無¶
𫠦憚夀州節度使劉彦貞以厚賂結岑為奥援岑𫠦得¶
不可數知遂肆言稱彦貞為將如韓白治民如龔黄其¶
敢為誕欺如此元宗方𠋣以柄任㑹見冲敏為厲召道¶
士上章訴天未㡬䘚¶
南唐書列傳卷苐十二¶
