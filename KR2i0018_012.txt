# -*- mode: mandoku-view -*-
#+TITLE: 陸氏南唐書
#+DATE: 2015-09-23 10:05:09
#+PROPERTY: LASTPB  <md:KR2i0018_SBCK_003-10a>
#+PROPERTY: JUAN 12


二¶
周惟簡鄱陽人隱居明易後主聞其名召至金陵起布¶
衣為集賢殿侍講以虞部郎中致仕還山金陵受¶圍間
道召還入後苑講否卦後主思得奇士能使兵間¶者張
洎薦惟簡可以譚笑和解乃授給事中副徐鉉使¶京師
<pb:KR2i0018_WYG_015-1b>
後主手疏言惟簡託志妙門存心道典伴臣修養¶不預
公途葢為之聲價冀動朝聽比至太祖召見詰¶責鉉猶
懇奏不已惟簡惶恐反言曰臣本野人未嘗仕¶宦李煜
强遣來未嘗預聞使指伏聞終南山多靈藥願¶得棲隱
太祖許之金陵平命為國子周易博士判監<md:KR2i0018_SBCK_012-1b>¶事或謂曰
終南之言不詶且得罪惟簡不得已上表求¶解官以遂
初志改虞部郎中致仕授其子繕京兆鄠縣¶主簿使就
養太平興國中復表求仕授太常博士遷水¶部員外郎
<pb:KR2i0018_WYG_015-2a>
卒繕後舉進士中第仕亦至尚書郎¶
鄭彥華福閩人祖父世為福建諸州刺史彥華少𨽻¶節
度使李𢎞義帳下常射殺乳虎以勇聞元宗出師攻¶福
州大將王崇文遣卒李興登樓車罵𢎞義𢎞義不勝¶憤
募生得興者彥華請行夜縋出城外伏壕傍興猶嫚¶罵
不已彥華操長鉤鉤得興挾以登城城上皆鼓譟𢎞¶義
得興而甘心焉崇文不能下城遯去嵗餘劒州刺史<md:KR2i0018_SBCK_012-2a>¶陳
誨以水軍來攻彥華適出屯侯官以所部降誨誨與¶語
<pb:KR2i0018_WYG_015-2b>
奇之署軍校南唐與周師相拒淮南彥華大小百餘¶戰
身被五十餘創累遷至鎭海軍節度使加同平章事¶後
主見討王師自采石作浮梁度江後主命彥華督舟¶師
萬人又遣别將杜貞率歩兵萬人同逆戰後主親遣¶行
戒之曰水陸兩軍相表裏則吾事濟矣比與王師遇¶貞
以所部力戰彥華擁兵不救貞敗而潰金陵聞之䘮¶氣
遂閉壘自守以至國破亦不能正彥華之罪矣彦華¶從
後主入朝為右千牛衛將軍太宗征太原及幽州¶用彥
<pb:KR2i0018_WYG_015-3a>
華為將無功猶歴諸衛將軍至左千牛衛大將軍<md:KR2i0018_SBCK_012-2b>¶卒年
七十三子文寳初仕後主以文學選為清源公仲¶㝢掌
書記遷校書郎歸朝南唐故臣皆許録用文寶獨¶不自
言後主以環衛奉朝請不納客謁文寶乃被簑荷¶笠作
漁者以見寛譬久之後主嘆其忠後中進士第仕¶至兵
部員外郎國史有傳¶
李貽業故唐時平章事蔚從曾孫父戴唐末第進士奔¶
吳為起居郎貽業事烈祖至翰林學士烈祖晏駕大臣
<pb:KR2i0018_WYG_015-3b>
欲奉宋后臨朝命中書侍郎孫忌草遺制貽業獨奮曰¶
此姦人所為也大行常謂婦人預政亂之本也安肯自¶
為此若果宣行貽業當對百官裂之會宋后亦不許於<md:KR2i0018_SBCK_012-3a>¶是臨朝之議遂寢元宗語貽業曰疾風知勁草於卿見¶
之保大中以兵部侍郎卒諡曰簡初戴為人簡率無威¶
儀貽業又甚於父平居頺然不言是非國有大議必首¶
斷之尤好飲酒常折簡招親友曰今夕佳月能相過乎¶
比客集貽業已大醉指酒壺曰本用相待酒興忽來自
<pb:KR2i0018_WYG_015-4a>
倒之矣其疎豁大抵如此¶
劉崇俊字徳修楚州山陽人祖全以功臣為濠州刺史¶
有威名全卒子仁規繼其任為政苛虐及卒崇俊繼之¶
盡反仁規之政人懷其惠數年漸專恣不法多畜不逞¶
使過淮剽掠獲美女良馬以自奉元宗陞濠州為定遠<md:KR2i0018_SBCK_012-3b>¶軍因拜崇俊節度使以其子節尚太寧公主然元宗亦¶
惡其為人會壽州姚景卒崇俊厚賂權貴求兼領壽州¶
元宗乃陽若不解其意命移鎭壽州而遣楚州刺史劉
<pb:KR2i0018_WYG_015-4b>
彥貞馳入濠州代之崇俊自悼失計頗革心循法度未¶
幾得疾卒年四十贈太尉諡曰威¶
劉洞廬陵人隱居廬山二十年能詩長於五字唐律自¶
言得賈島法後主嗣位尤屬意詩人或以洞言者洞遂¶
獻詩百篇卷首石城篇其詞石城古渡頭一望思悠¶悠
幾許六朝事不禁江水流後主讀之感愴不怡者久¶之
因棄不復觀洞亦不復見省金陵受圍洞猶在城中<md:KR2i0018_SBCK_012-4a>¶國
亡洞過故宫闕徘徊賦詩多感慨悲傷不以不遇故¶有
<pb:KR2i0018_WYG_015-5a>
怨懟語未幾卒與洞同時有夏寳松者亦隱廬山相¶與
為詩友洞有夜坐詩寶松有宿江城詩皆見稱一時¶號
劉夜坐夏江城云¶
江為宋人避亂徙閩元宗初設貢舉為屢為有司所黜¶
嘗有題白鹿寺詩元宗南遷過而愛之為由是愈¶自負
傲睨一時卒無薦引者居懷憤憤束書欲東走吳¶越為
同謀者所發按得其狀伏誅¶
汪召符歙人能屬文烈祖初嘗上書論事合指宋齊丘
<pb:KR2i0018_WYG_015-5b>
頗抑之召符貽齊丘書誚其疾已才齊丘大怒密使人<md:KR2i0018_SBCK_012-4b>¶誘召符乘舟痛飲至石頭蚵蚾磯下沉殺之¶
郭昭慶廬陵人博學能自力嘗著唐春秋三十卷保大¶
中獻所著治書補揚子尉辭不受後主時復獻經國治¶
民論擢著作郎時方奉中朝凡歳慶賀貢方物牋表¶及
廷勞宴餞之辭率命昭慶為之一日方晨起造朝暴¶卒¶
伍喬廬江人居廬山國學數年力於學詩調寒苦每有¶
瘦童羸馬之歎山中浮屠夢仰視見一大星芒色甚異
<pb:KR2i0018_WYG_015-6a>
旁有人指之曰此伍喬星也既覺訪得喬乃傾資奉之¶
使入金陵舉進士及試畫八卦賦霽後望鍾山詩故事<md:KR2i0018_SBCK_012-5a>¶中
選者主司必延之陞堂置酒時有宋貞觀者首就坐¶張
洎續至主司覽其文揖貞觀南坐引洎坐於西酒至數¶
行喬始上卷主司歎其傑作乃徙貞觀處席北洎處席¶
南以喬居賔席及覆考牓出喬果為首洎貞觀次之時¶
稱主司精於衡鑑元宗亦大愛喬程文命勒石以為永¶
式仕至考功員外卒
<pb:KR2i0018_WYG_015-6b>
蕭儼廬陵人幼舉童子中其科稍長命為秘書省正字¶
烈祖初歴大理司自刑部郎中以平恕稱烈祖晚服金
石¶藥多暴怒近臣數被譴罰宣徽副使陳覺不自安稱
疾¶在告者數月及聞遺詔即以其日造朝儼劾奏覺傾
耳<md:KR2i0018_SBCK_012-5b>¶私室以幸禍變宜重置於法不報烈祖輔吳設法禁
以¶良人為賤至是馮延己延魯欲廣置妓妾輒矯遺制
託¶稱民貧許賣子女儼駁曰昔延魯為東都判官已有
此¶請大行以訪臣臣對曰陛下納麓之初出庫金贖民
<pb:KR2i0018_WYG_015-7a>
孰¶不歸心今寳運中興人仰徳澤奈何欲使鬻子資豪
家¶役使乎大行以臣言為然將罪延魯臣曰此但智識
淺¶陋耳非有他也罪之且塞言路大行乃斜封其奏抹
三¶筆持入宫願求之宫中既而果得留中章奏千餘皆
斜¶封有一抹至三抹者遂得延魯奏然大臣亦方以豪
侈¶相高利於廣聲色因共謂遺制已宣行不當追改遂
已<md:KR2i0018_SBCK_012-6a>¶元宗初以國讓景遂羣下持不可乃以景遂為諸道
兵¶馬元帥景達副之宣告國中以兄弟相傳之意儼極
<pb:KR2i0018_WYG_015-7b>
諫¶謂夏殷以來天下為家父子相傳不易之典也景遂
景¶達亦固讓不敢當然元宗意愈確不之聽江文蔚韓
熙¶載典太常禮儀議烈祖稱宗儼獨建言帝王已失之
已¶得之謂之反正非已失之自己復之謂之中興中興
之¶君廟宜稱祖先帝興已墜之業不應屈而稱宗文蔚
亦¶以儼議為當遂用之保大二年元宗終欲傳位景遂
下¶詔命總庶政惟樞密使魏岑查文徽許奏事餘非特
召¶不得對儼上疏力爭會宋齊丘賈崇皆以為不可遂
<pb:KR2i0018_WYG_015-8a>
收<md:KR2i0018_SBCK_012-6b>¶所下詔其後元宗於宫中作大樓召近臣入觀皆歎
其¶宏麗儼獨曰比景陽但少一井耳元宗怒貶舒州副
使¶孫忌為觀察使遣州兵給儼實防衛之儼謂忌曰僕
以¶言獲罪耳顧命之日君持異議幾危社稷君之罪豈
不¶重於僕乎反見防何也忌慚即撤去俄召還後主初
嗣¶位數與嬖倖奕棋儼入見作色投局於地後主大駭
詰¶之曰汝欲效魏徵耶儼曰臣非魏徵則陛下亦非太
宗¶矣後主為罷奕南唐亡儼以老病歸鄉里杜門數年
<pb:KR2i0018_WYG_015-8b>
卒¶年七十餘¶
劉承勲失其鄉里以善心計事烈祖為糧料判官遷<md:KR2i0018_SBCK_012-7a>¶德
昌宫使徳昌宫者葢南唐内帑别藏也自吳建國有江¶
淮之地比他國最為富饒山澤之利嵗入不貲烈祖勵¶
以節儉一金不妄用其積如山太子嘗欲一杉木作版¶
障有司以聞烈祖書奏後曰杉木不乏但欲作戰艦以¶
竹代之可也然徳昌宫簿煩委無由勾校承勲獨任其¶
事盜用無筭保大後貢奉事興倉猝取辦愈得以為姦
<pb:KR2i0018_WYG_015-9a>
利畜妓樂數十百人每置一妓價數十萬敎以藝又費¶
數十萬而服飾珠犀金翠稱之又厚以寳貨賂遺權要¶
故終無發其罪者太祖平荆湖詔江南具舟漕其米¶入
京師承勲狡黠計後主終不能有其國欲預自結中<md:KR2i0018_SBCK_012-7b>¶朝
為異時計乃請行督巨艦自長沙抵迎鑾千柁相衘¶太
祖覺其意而惡之及國亡承勲歸京師首自陳漕米¶事
太祖曰此汝主勤王耳汝安得有勞叱出特命勿¶叙用
久客無資裸袒乞食不勝凍餒而死
<pb:KR2i0018_WYG_015-9b>
李元清濠州人徙金陵趫健善走能及奔馬常歩入梁¶
宋刺事開寳中後主以吉州永新與湖南隣命元清為¶
永新制置使每數月一託疾不坐衙輒微服入湖南境¶
人無知者以故敵人動息皆知之累年邊障晏然國亡¶
歸京師元清心不欲仕二國偽稱失明召騐之揮刃將¶
及頸而目不瞬乃放歸濠州卒<md:KR2i0018_SBCK_012-8a>¶盧郢金陵人工屬文有勇力好吹鐵笛乾徳中後主命¶
韓徳霸為都城烽火使警察非常怙權暴横國人望其
<pb:KR2i0018_WYG_015-10a>
前驅莫不奔避郢嘗遇之調笛自若德霸叱左右捕執¶
郢奮臂擊十餘人皆顛躓乃直前捽徳霸墜馬敺之敗¶
而傷目徳霸入訴後主叱之出顧近侍笑曰武帥遇一¶
措大不能自全面目尚敢訴耶遂罷其職後郢舉進士¶
試王度如金玉賦擢第一徐鉉娶郢姊嘗受後主命撰¶
文累日未就郢曰當試為君杼思適庭下有石千夫不¶
得舉郢戲取弄之有頃索酒頓飲數升復弄如初忽顧¶
筆吏口占使書不竄易一字鉉伏其工後主亦以為遒<md:KR2i0018_SBCK_012-8b>¶
<pb:KR2i0018_WYG_015-10b>
俊可愛國亡歸朝知金州卒¶
朱弼字君佐建州人舉明經第一授國子助敎知廬山¶
國學盧絳蒯鼇諸葛濤飲博不逞患苦諸生學官依違¶
無敢問者及弼至一切繩以禮法每升堂講說座下肅¶
然絳等亦愧服引去徒自四方來者數倍平時國亡¶補
衡山縣主簿秩滿求為南嶽廟令卒¶
王輿合淝人少與兄綰俱事吳武王輿初為小校從周¶
本攻危全諷臨戰本視賊水柵部分諸將指旁山頭一
<pb:KR2i0018_WYG_015-11a>
小營謂輿曰爾往為我取彼輿唯唯而色不欲行本曰¶
爾憚往耶輿曰公必不以輿為不武請得此柵破之捨<md:KR2i0018_SBCK_012-9a>¶而趨彼何為本大喜曰爾亦知此為必爭之地耶吾本¶
自行今為爾功勞而遣之輿乘輕舟襲破其前鋒遂排¶
柵入諸軍繼進賊大潰積功遷至諸軍都虞候烈祖輔¶
吳以腹心所寄進控鶴都虞候持重有謀甚見倚任久¶
乃出為光州刺史初輿兄子為海州刺史叛附梁聞輿¶
在光山遣間使通問輿執以歸金陵因求罷郡入為左
<pb:KR2i0018_WYG_015-11b>
宣威統軍歴鎮海節度留後金吾衛大將軍武昌節度¶
使與監軍甄廷堅不相得㑹廷堅被誣告有貳志烈祖¶
遣使械廷堅屬吏未至輿刺知之密告廷堅因為謀曰¶
今獨可即日乘輕舟歸闕待罪毋與中使遇廷堅恐懼<md:KR2i0018_SBCK_012-9b>¶不暇為他謀即從其計至金陵遇赦且以其先自歸得¶
免人推其長者元宗嗣位加同平章事保大二年卒年¶
七十四輿少從軍攻潤州為巨弩所射中右耳矢自左¶
耳出又中旁一人猶立死輿扶歸營臥百餘日復起耳
<pb:KR2i0018_WYG_015-12a>
至老不瞶亦無瘢痍攻頴州倚營門仗劒驅士卒登城¶
城上機石發中營門及鎧之半皆糜碎而輿不傷莫不¶
異之兄綰亦至䖍州節度使¶
魏岑字景山鄆州須城人善諂䛕學揣摩尤為宋齊丘¶
所知薦授校書郎保大中驟進至諫議大夫元宗自以¶
唐子孫慨然有定中原復舊都之意有司請行南郊禮<md:KR2i0018_SBCK_012-10a>¶元宗曰俟天下為一然後告謝天地岑遂與陳覺馮延¶
己延魯更相倡和為拓境事嘗侍燕自言臣少遊元城
<pb:KR2i0018_WYG_015-12b>
樂其風土陛下還長安日乞為魏博節度使元宗欣然¶
許之岑趨下殿再拜謝侍衛皆竊笑覺延魯攻福州岑¶
為監軍應援使三人者暗懦專恣如一軍敗元宗初欲¶
按軍法誅覺延魯而貸岑御史中丞江文蔚對仗彈奏¶
請并岑誅之於是貶太子洗馬俄復還故官李守貞叛¶
漢來乞師岑乃力請出兵赴救於是元宗從之因以岑¶
為㳂淮廵撿使無功而還岑自復進姦諂彌甚鍾謨李¶
徳明亦用事其趨向與岑雖異而迷國則均户部員外<md:KR2i0018_SBCK_012-10b>¶
<pb:KR2i0018_WYG_015-13a>
郎范沖敏懷不平怵大將王建封上疏請盡逐之更用¶
正人元宗怒併置沖敏建封於死岑自謂得主眷愈無¶
所憚壽州節度使劉彥貞以厚賂結岑為奥援岑所得¶
不可數知遂肆言稱彦貞為將如韓白治民如龔黄其¶
敢為誕欺如此元宗方倚以柄任㑹見沖敏為厲召道¶
士上章訴天未幾卒¶
　
　
<pb:KR2i0018_WYG_015-13b>
　
　
　
　
　
　
　
　南唐書卷十五¶
<md:KR2i0018_SBCK_013-1a>¶
<pb:KR2i0018_WYG_016-1a>
欽定四庫全書
　南唐書卷十六　　　　　　宋　陸㳺　撰
　　后妃諸王列傳第
