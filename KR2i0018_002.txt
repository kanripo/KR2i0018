# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.346101
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB06n0603-002陸氏南唐書-傳卷二.
<pb:KR2i0018_SBCK_002-1a>¶
南唐書列傳卷苐二¶
周宗字君太廣陵人少遇亂孤窮事烈祖為給使閑于¶
擯相辭令方時艱難每使四方&KR0186;稱職端敏可仗㤙頋¶
日洽烈祖鎮金陵為都押衙時用宋齊丘議迎吴譲皇¶
都金陵繕府治為宫馬歩都虞&KR0049;蔡弘業為宫城營奉¶
使徙都統府于古臺城使都教練使孔昌祚營之都統¶
府成凡二千四百間環一千五百&KR0461;烈祖已徙居且迎¶
譲皇矣宗請間曰若主上西遷則公當東駕勞費方始¶
怨嗟&KR0005;日聞矣烈祖納之託以歳不利而止自是宗孟¶
預議論齊丘始忌之一日烈祖臨鏡理白鬚太息曰功¶
<pb:KR2i0018_SBCK_002-1b>¶
業成而吾老矣柰何宗適侍側悟㣲指乃請如廣&KR0092;諷¶
譲皇以禅代事亦請諭齊丘齊丘心忌大議自宗彂及¶
其&KR0005;還留與飲酒而遣&KR0016;以手䟽切諌烈祖得之大悔¶
懼後數日齊丘馳至金陵為險語動烈祖請斬宗以謝¶
&KR0038;人烈祖&KR0005;従之徐玠固爭事乃已但黜宗為池州副¶
使玠乃與李建勲等言天人之望巳集宻定大計復召¶
宗還舊職烈祖受禅宗躐進至内樞使同平章事遷侍¶
中時以樞宻為内樞者猶避吴武王諱也烈祖常召宗¶
及宋齊丘馬仁&KR0073;宴于崇英院歡宴道舊為樂它&KR0005;相¶
莫得預然待宗尤親厚不甚以職務嬰之宗亦&KR0014;澹然畏¶
<pb:KR2i0018_SBCK_002-2a>¶
逺&KR0096;&KR0020;居家節儉俸賜皆積不用故齊丘黨雖日讒之¶
不&KR0014;害久之乃罷為江州節度使有俞文貞者早逰烈¶
祖幕府宗及馬仁&KR0073;皆趋走執事左右及宗出鎭文貞¶
仕宦蹭蹬猶為其州廵官方旅見&KR0186;越次問曰馬押衙亡¶
恙宗曰馬相公已鎮廬州文貞頋同列匿&KR0015;而退他日¶
預公設宗勸以酒文貞俛首曰下官小户令公所&KR0836;知¶
也聞者大駭而宗怡然不動其寛厚如此徙宣州節度¶
使入覲賜宴元宗親為摺襆頭脚以表殊禮復岀留守¶
東都請老以司徒&KR0241;仕㱕金陵馮延鲁代為留守㑹周¶
師䧟廣&KR0092;延鲁自髠而逃見執于周人束&KR0350;桎梏僅得¶
<pb:KR2i0018_SBCK_002-2b>¶
免&KR0174;時人益以宗享福終始為異俄而宗病䘚年七十¶
餘宋齊丘時以太傅奉朝請撫其棺哭曰君大&KR0219;來亦¶
得時去亦得時元宗聞之不平二女皆為後主后¶
徐鍇字椘金㑹稽人父延休字德文風度淹雅故唐乾¶
符中進士昭宗狩石門無學士草詔延休來調官適在¶
㫄近逆旅左右言其工文詞即召見命視草昭宗善之¶
及還長安不淂用梁&KR0253;元暉辟為其佐延休棄去依鍾¶
&KR0019;扵洪州吴&KR0145;江西得延休仕至光祿卿江都少尹䘚¶
二子鉉鍇遂家廣陵鍇四歲而孤母方教鉉就學未暇¶
及鍇鍇自&KR0014;知書稍長文詞與鉉齊名昇元中議者以¶
<pb:KR2i0018_SBCK_002-3a>¶
文人浮薄多用&KR0052;義法律&KR0145;士鍇恥之杜門不求仕進¶
鉉與常夢錫同&KR0514;門下省出鍇文示之夢錫賞&KR0738;不已¶
薦于烈祖未及用而烈祖殂元宗嗣位起家秘書郎齊¶
王景遂奏授記室時殷崇義為學士草軍書用事謬誤¶
鍇&KR0060;議之崇義方得君誣奏鍇泄禁省語貶烏江尉嵗¶
餘召還授右拾遺集賢殿直學士論馮延魯有罪無才人¶
望至淺不當為廵撫使重忤&KR0096;要以秘書郎分司東都¶
然元宗&KR0738;其才復召為虞部貟外郎後主立遷屯田郎¶
中知制誥集賢殿學士改官名拜右内史舎人賜金紫¶
&KR0043;直光政殿兼兵吏部選事與兄鉉俱在近侍號二徐¶
<pb:KR2i0018_SBCK_002-3b>¶
初鍇久次當遷中書舎人㳺簡言當&KR0038;每抑之諧乃詣¶
簡言簡言従容曰以君才地何止一中書舎人然伯仲¶
並居清要亦物忌太甚不若少遲之鍇頗怏怏簡言徐¶
出妓佐酒&KR0001;&KR0084;詞皆鍇所為鍇大喜乃起謝曰丞相所¶
言乃鍇意也㱕以告鉉鉉歎息曰汝癡絶乃為數闋歌¶
換中書舎人乎鍇凡四知貢舉號得人後主裒所製文¶
命為之序士以為榮鍇酷嗜讀書隆寒烈暑未嘗少輟¶
後主嘗得周載齊職儀江東初無此書人無知者以訪¶
鍇一一條對無所遺忘其博記如此既久處集賢朱黄¶
不去手非暮不岀少精小學故所讐書尤審諦每指其¶
<pb:KR2i0018_SBCK_002-4a>¶
家語人曰吾惟寓&KR0043;于此耳江南藏書之盛為天下冠¶
鍇力居多後主嘗歎曰群臣勤其官皆如徐鍇在集賢¶
吾何憂㢤李穆來使見鉉及鍇歎曰二陸之流也嘗夜¶
直召對論天下事因及用人才行孰先後主曰多難當先¶
才鍇曰有人才如韓彭而無行陛下敢以十萬兵付之¶
乎後主稱善時&KR0038;&KR0020;日削鍇憂憤鬱鬱得疾謂家人曰¶
吾今乃免為俘虜矣開寳七年七月䘚年五十五贈禮¶
部侍郎謚曰文著&KR0003;文通釋方輿記古今&KR0038;典賦苑歲¶
時廣記及他文章凡數百卷鍇卒逾年江南見討比&KR0038;¶
破其遺文多散逸者¶
<pb:KR2i0018_SBCK_002-4b>¶
查文徽歙州休寜人㓜好學&KR0014;自刻苦手寫經史數百¶
卷稍長任氣好俠聞人困乏雖不識必濟之家本冨坐¶
是窮空不悔也&KR0137;遺以金帛一夕盗入其家盡&KR0145;去文¶
徽不言雖鄰里莫知者久之盗敗于㫄邑移文訊驗人¶
始知之咸推其量烈祖輔政初入謁烈祖召與語偉其¶
論宋齊丘亦稱薦之徐知諤鎮浙西以文徽為其判官¶
&KR0137;獻玉杯知諤喜酬以錢百萬&KR0208;開宴出杯行酒至文¶
徽偶墮地碎一坐皆驚而文徽自若烈祖受禅入為&KR0101;¶
察御史元宗立進諌議大夫中書舎人樞宻副使閩主¶
延羲與其兄延政相攻延政以建州建&KR0038;稱殷而延羲¶
<pb:KR2i0018_SBCK_002-5a>¶
為其下所殺推立大捋朱文進元宗欲討文進文徽以¶
為延政首亂當先致討有翰林待詔&KR0391;循者與文徽同¶
里巷少嘗為賈入閩習知其山川險易為陳進兵之䇿¶
文徽本好言兵遂請行元宗乃以為江西安撫使令至¶
境上審觀可否文徽鋭于成功至上饒復命盛言必克¶
詔彂洪州屯兵以邉鎬為&KR0005;従文徽攻建州建人厭王¶
氏之亂伐木開道迎我師行次益竹遇建州兵至又聞¶
泉漳汀州皆㱕延政恐懼退保建陽時臧循亦為别&KR0005;¶
屯邵武延政襲破之&KR0023;循斬于建州軍聲大挫元宗遣¶
何敬洙等來援敬洙鎬與建州兵相持文徽得建之降¶
<pb:KR2i0018_SBCK_002-5b>¶
&KR0005;孟堅使濳師出其後擊之建州兵大敗潰去遂傅其¶
城雖下建州諸軍無紀律殺掠不禁民始失望有叛志¶
矣元宗知而置不問䇿功遷撫州觀察使又拜建州留¶
後由是文徽益自用時李弘義挾吴越兵據福州偽遣¶
諜來告福州亂文徽喜率劍州刺史陳誨赴之誨&KR0005;舟¶
師至福州城下擊敗其兵執吴越&KR0005;馬先進等三人文¶
徽以歩&KR0016;&KR0071;至弘義陽遣䘚數百人出迎而設伏西門¶
以待文徽傳令徑入其城陷伏中大敗墜馬被執送錢¶
唐&KR0005;士&KR0174;者萬人元宗遣使㱕馬先進于吴越而求文¶
徽吴越王遣還&KR0005;&KR0036;為置酒遇毒㱕至金&KR0092;毒始作元¶
<pb:KR2i0018_SBCK_002-6a>¶
宗使醫視之醫以珠置口中有頃珠色變黒醫曰疾不¶
可為然猶十年乃&KR0174;文徽遂病瘖以工部尚書&KR0241;仕朱¶
元降周坐親黨安置宣州䘚年七十距遇毒之歳正十¶
年云謚曰宣子元方元規元素元範元賞元方事後主¶
為水部貟外郎吉王&KR0025;謙掌書記従謙朝京師　太祖¶
命知制誥盧多遜燕従謙于館多遜奕棋次顧元方曰¶
江南竟何如元方歛袵曰江南事大朝十餘年極君臣¶
之禮不知其他多遜推枰媿謝曰勿謂江南無人使還¶
通判建州盧綘據歙州傳檄至建元方立斬其使及絳¶
平太祖聞元方所為大悦擢殿中侍御史知泉州䘚¶
<pb:KR2i0018_SBCK_002-6b>¶
官元方子道龍圗閣待制始徙家海陵純厚長者以文¶
行稱于時道從兄陶及事後主&KR0038;亡入朝仕至秘書少¶
&KR0101;知審刑院與道尤極友&KR0738;自金陵破士族流離多貧¶
困失職惟道兄弟盡力収恤聚食常數十百人得任子¶
恩皆以与族人以少長為先後無親踈之間異姓亦分¶
俸給之時其婚&KR0666;由是常苦貧而查氏至今為海陵望¶
族許&KR0038;籥皆其後也¶
&KR0065;鎬金陵人少事烈祖為通事舎人以通敏稱保大初¶
循州人張遇賢本羅縣小吏有神降于縣之刻衫鎮語¶
人曰張遇賢非常人當事我遇賢徃事之㑹州境群盜¶
<pb:KR2i0018_SBCK_002-7a>¶
&KR0120;各擁衆數百無所統相與禱于神神又大言曰張遇¶
賢汝主也遇賢遂稱王改元置百官度嶺襲虔州節度¶
使賈浩閉門登陴不敢出遇賢據白雲洞衆十餘萬元¶
宗遣洪州營屯都虞&KR0049;嚴思率所部討之鎬為監軍䖍¶
有書生白昌&KR0073;沉宻有謀鎬引與㝎計刋木開道&KR0670;白¶
雲洞㑹遇賢所事神棄去不復降語賊衆遂潰其禆&KR0005;¶
李台執之以降䇿功遷洪州營屯諸軍都虞候二年查¶
文徽以樞宻副使出師伐建州詔鎬為行營招討洪撫¶
饒信歙等州諸指揮都虞候&KR0025;文徽行然衆纔數千戰¶
敗&KR0370;舎元宗聞之遣何敬洙祖全㤙姚鳳來援敬洙與¶
<pb:KR2i0018_SBCK_002-7b>¶
鎬進兵奪其險要自崇安進次赤嶺與建兵方相持爲¶
背水陣文徽使&KR0016;繚出建兵之後與敬洙鎬夾擊大破¶
之遂&KR0145;建州降王延政鎬又南&KR0145;鐔州事平諸&KR0005;皆爭¶
功鎬獨無一言七年椘馬氏兄弟相攻希萼雖勝而&KR0057;¶
無道元宗知楚難方殷以鎬爲信州刺史領屯營兵兼¶
湖南安撫使駐&KR0061;州萍鄊有警許便冝従事楚人果復¶
廢立鎬自萍鄊帥師入潭州遷馬氏之族及文武&KR0005;吏¶
于金陵遂拜潭州節度使南漢&KR0005;潘崇徹攻郴州鎬岀¶
兵爭之敗績遂失郴州鎬懼南漢㓂&KR0065;未已請除道全¶
二州刺史詔以廖偃爲道州刺史張巒&KR0096;知全州然湖¶
<pb:KR2i0018_SBCK_002-8a>¶
湘之憂實不在南漢也自馬氏&KR0440;立以來帑&KR0067;空竭土¶
地既㱕我馮延已為相矜平楚之功不欲&KR0145;費于&KR0038;專¶
掊歛楚人以給經費人心巳離鎬柔而無㫁日飯沙門¶
希福紀綱頽弛不之問初咸師朗來㱕以其所部為奉¶
節軍従鎬入楚&KR0338;給薄于椘之降䘚偶語怨望而糧料¶
使王紹顔每給奉節糧&KR0186;刻削之軍校孫朗欲殺紹顔¶
紹顔匿囷下得免官屬請斬紹顔以謝&KR0005;士鎬不聴朗¶
乃謀殺鎬及紹顔據湖南㱕中原夜率所部&KR0145;草燒府¶
門火&KR0186;不彂良久傳漏者覺之以告鎬出衙兵以鬪勝¶
貧未决鎬命吹角亂兵少以為&KR0005;旦亟斬關奔朗州盡¶
<pb:KR2i0018_SBCK_002-8b>¶
以潭州虗實告劉言言久懐叛志得朗言大喜遣其&KR0005;¶
王進逹周行逢來攻鎬初亦俻言已而聞人謂忠順傾意¶
信之及言兵已㧞益陽遂夜棄城岀奔列城皆潰盡䘮¶
楚地坐削官流饒州而它&KR0005;棄城者皆斬初湘中謡言¶
馬去不用鞭至是而驗十四年周師大入齊王景逹為¶
元帥岀兵援夀州起鎬為大&KR0005;&KR0062;敗被執丗宗命為右¶
千牛衞上&KR0005;軍及元宗割淮南地請&KR0576;丗宗乃㱕鎬䘚¶
扵金&KR0092;¶
南唐書列傳卷苐二¶
#+PROPERTY: JUAN 2
#+PROPERTY: FILE SB06n0603-002陸氏南唐書-紀卷二.
<pb:KR2i0018_SBCK_002-9a>¶
南唐書本紀苐二¶
元宗眀道崇德文宣孝皇帝名璟字伯玉烈祖長子毋¶
曰宋皇后初名景通風度髙秀㓜工属文起家駕部郎¶
中累進諸衞大&KR0005;軍烈祖為齊王立為王太子固讓昇¶
元初烈祖受禅封吴王徙齊王四年八月立為皇太子¶
復固譲曰前卋以嫡庻不眀故早建元良示之分定如¶
臣兄弟友&KR0738;尚何待此烈祖為其下詔稱其守廉退之風¶
帥忠貞之節有子如此予&KR0167;何憂赦&KR0651;&KR0174;以下臣民奉¶
牋齊王如太子禮七年二月烈祖病疽秘之人皆莫知¶
庚午疾亟太醫吴廷紹宻遣人告帝帝馳入宫侍疾扵¶
<pb:KR2i0018_SBCK_002-9b>¶
東閤是夕烈祖崩祕不&KR0036;喪而下詔命帝&KR0101;&KR0038;大赦頒¶
賚有差丙子始宣遺詔¶
保大元年春三月己&KR0407;朔烈祖殂已旬日帝猶未嗣位¶
方泣譲諸弟奉化節度使周宗手&KR0145;衮冕衣帝曰大行¶
付陛下神器之重豈得固守小節是日即皇帝位大赦¶
改元不待逾年&KR0205;改元識者非之百官進位二等&KR0005;士¶
皆有賜蠲民逋負租稅賜鰥寡孫獨粟帛尊皇后為皇¶
太后立妃鍾氏為皇后以鎮南軍節度使宋齊丘為太¶
保兼中書令奉化軍節度使周宗為侍中徙封夀王景¶
遂為燕王宣城王景逹為鄂王閩使來弔&KR0021;升濠州為¶
<pb:KR2i0018_SBCK_002-10a>¶
定遠軍秋七月徙燕王景遂為齊王鄂王景逹為燕王¶
仍以景遂為諸道兵馬元帥居東宫景逹為副元帥詔¶
中外以兄弟傅&KR0038;之意八月乙&KR0407;立弟景逷為保寜王¶
冬十月庚戌有星孛于東方嶺南妖賊張遇賢犯虔州¶
詔遣洪州營屯都虞&KR0049;嚴㤙帥師討之以通事舎人&KR0065;¶
鎬&KR0101;其軍其後擒遇賢及其黨黄伯雄曺景全斬扵金¶
&KR0092;市十二月以太保中書令宋齊丘為鎮海軍節度使¶
保大二年春正月侍中周宗罷為鎮南軍節度使左僕¶
射兼門下侍郎平章事張居詠罷為鎮海軍節度使辛¶
巳詔齊王景遂總庻政惟樞宻副使魏岑查文徽得奏¶
<pb:KR2i0018_SBCK_002-10b>¶
事餘非召對不得見初烈祖&KR0057;&KR0738;景遂帝奉先志欲傳¶
以位故有是詔宋齊丘蕭儼皆上書切諌未見聴侍衞¶
都虞候賈崇叩閤請見曰臣事先帝三十年孜孜詢察¶
下情猶患壅隔陛下始即位所委何人而頓與臣下踈¶
絶如此因嗚&KR0843;流涕帝感悟命坐賜食遂収所下詔夏¶
五月閩&KR0005;朱文進弑其居曦自稱閩王遣使來告帝囚¶
其使&KR0005;討之議者謂閩亂由王延政當先討乃釋閩使¶
遣還秋九月庚午朔日有食之冬十二月樞宻副使查¶
文徽請討王延政詔以文徽為江西安撫使徃覘建州¶
文徽固請乃以&KR0065;鎬為行營招討共攻延政敗績于盖¶
<pb:KR2i0018_SBCK_002-11a>¶
竹¶
保大三年春二月以何敬洙爲福建道行營招討祖全¶
恩爲應援使姚&KR0235;爲諸軍都&KR0101;㑹查文徽進討秋七月¶
星見而風&KR0040;八月甲子朔日有食之克建州執王延政¶
㱕于金陵拜羽林大&KR0005;軍升建州爲永安軍冬十月皇¶
太后宋氏殂是歲&KR0155;建州延平津爲劒州以建州之劒¶
浦汀州之沙縣隷焉¶
保大四年春正月以青陽公宋齊丘爲太傅兼中書令¶
昭武軍節度使李建勲爲右僕射兼門下侍&KR0048;及中書¶
侍郎馮延已皆平章事夏五月以樞宻使陳覺爲福建¶
<pb:KR2i0018_SBCK_002-11b>¶
宣諭使使諭李弘義入朝不克覺擅&KR0036;汀建撫信州兵¶
趨福州帝遂命王崇文魏岑馮延魯㑹攻福州秋九月¶
准南&KR0393;食稼除民田稅冬十月庚辰圍福州改漳州為¶
南州¶
保大五年春正月立齊王景遂為皇太弟徙燕王景逹¶
為齊王拜諸道兵馬元帥徙南昌王弘兾為燕王副元¶
帥晉宻州刺史皇甫暉棣州刺史王達來㱕契丹耶律¶
徳光以滅晉來吿捷且請㑹&KR0576;于境上帝不從遣工部¶
郎中張易聘之請命使者如長安修奉諸陵契丹亦不¶
從三月己亥吴越救福州兵自海道至我師與之&KR0062;敗¶
<pb:KR2i0018_SBCK_002-12a>¶
績諸營皆潰夏四月壬申詔即軍中斬陳覺馮延魯餘¶
&KR0005;帥皆赦不問已而復詔械覺延魯還都既至貸&KR0174;覺¶
流蘄州延鲁流舒州五月帝聞契丹棄中原遁㱕詔曰¶
乃眷中原我之故地以李金全為北面行營招討使六¶
月聞漢入汴兵遂不出而金全猶不罷秋閏七月丁丑¶
夜有彗出東方近濁其尾迹近側掃少微及長垣至八¶
月壬辰乃沒八月太傅兼中書令宋齊丘罷為鎮南軍¶
節度使¶
保大六年夏六月庚寅朔日有食之九月漢護&KR0038;軍節¶
度使李守貞間道表求援師以鎮海軍節度使李金全¶
<pb:KR2i0018_SBCK_002-12b>¶
為北面行營招討使救河中師次沂州冬十一月退保¶
海州¶
保大七年春正月淮北盗起以神衞都虞候皇甫暉&KR0005;¶
軍張巒蕭處贇&KR0101;軍散&KR0016;常侍張義方帥師萬人出海¶
泗招降納亳州蒙城鎭&KR0005;咸師朗等以㱕夏六月癸酉¶
朔日有食之冬十月我師渡淮攻正陽敗績十二月泉¶
州刺史留従効兄南州刺史従願殺刺史董思安據南¶
州自稱利史我不&KR0014;問因&KR0155;泉州為清源軍以従効為¶
節度使¶
保大八年春正月李金全始罷北面行營招討使二月¶
<pb:KR2i0018_SBCK_002-13a>¶
福州遣諜者詣建州留後查文徽吿吴越戍䘚亂殺李¶
弘義棄城去文徽信其言襲福州大敗被執而别&KR0005;建¶
州刺史陳誨以&KR0062;棹敗福州兵執其&KR0005;馬先進俘于金¶
陵秋七月㱕馬先進于吴越而求查文徽八月尚書郎¶
周濬等三人奔漢九月椘朗州節度使馬希萼表請師¶
詔加同平章事賜以鄂州今年租税命楚州&KR0475;練使何¶
敬洙帥師援之冬十月吴越㱕查文徽十一月甲子朔¶
日有食之十二月馬希萼攻䧟潭州弑其君馬希廣楚¶
&KR0005;李彦温劉彦瑫各以千人來㱕¶
保大九年春二月椘王希萼使掌書記劉光翰來貢方¶
<pb:KR2i0018_SBCK_002-13b>¶
物三月壬戌朔以右僕射孫晟客省使姚&KR0235;為楚王䇿¶
禮使又以洪州營屯都虞候&KR0065;鎬為湖南安撫使便冝¶
進討淮南饑夏五月&KR0605;未有星大如五&KR0155;器自西南流¶
墜西北光燭地聲如雷六月楚靜江軍指揮使王達執¶
朗州節度使馬光恵㱕于金&KR0092;推辰州刺史劉言為朗¶
州留後來請命秋九月楚&KR0005;徐威等廢其君希萼&KR0065;鎬¶
出萍鄊以討楚亂冬十月壬寅武安留後馬希崇請降¶
鎬入潭州癸丑武昌節度使劉仁瞻帥舟師&KR0145;岳州湖¶
南遂平南漢來攻郴州䧟之周兖州節度使慕容彦超¶
來乞援師&KR0025;之¶
<pb:KR2i0018_SBCK_002-14a>¶
保大十年春正月陞洪州髙安縣為筠州以清江萬載¶
上髙三縣&KR0032;焉援兖州之師敗績于沐陽周人執我指¶
揮使燕敬權二月周人㱕敬&KR0096;使來言曰吾賊臣背畔¶
爾&KR0038;助之豈長計㢤且使潁州郭瓊遺我夀州劉彦貞¶
書其詞曰大周潁州團練使郭瓊致書于淮南夀州節¶
度使麾下自古有&KR0038;皆惡叛臣貴&KR0022;何為常事招誘吴¶
中多士無乃淺圗帝頗愧其言以翰林學士江文蔚知¶
禮部貢舉放進士王克貞等三人及苐旋&KR0167;停貢舉三¶
月以太弟太保馮延已為左僕射前鎮海節度使徐景¶
運為中書侍郎及右㒒射孫忌並同平章事帝以南漢¶
<pb:KR2i0018_SBCK_002-14b>¶
乗楚亂據桂冝等州&KR0005;&KR0145;之以知全州張巒兼桂州招¶
討使夏四月丙戌朔日有食之命統軍侯訓帥五千人¶
㑹張巒攻桂州敗績于城下訓&KR0174;之巒収餘衆保全州¶
周興順指揮使白進福以族來㱕秋九月召朗州劉言¶
入朝冬十月劉言&KR0005;王逵周行逢攻潭州壬辰㧞益陽¶
寨戍&KR0005;李建期&KR0174;之丙申潭州節度使邉鎬棄城遁率¶
丑劉言&KR0005;蒲公益攻岳州刺史宋徳&KR0096;&KR0101;軍任鎬棄城¶
遁十一月劉言盡據故楚地詔流邉鎬于饒州斬宋徳¶
&KR0096;任鎬于太社斬禆&KR0005;申洪泰尹建于都門外平章事¶
馮延巳孫忌皆罷延巳左僕射忌右僕射十二月雩都¶
<pb:KR2i0018_SBCK_002-15a>¶
令趙暹奔周洪州大都&KR0450;楚王馬希萼來朝留不遣是¶
歲大旱¶
保大十一年春三月以左僕射馮延已同平章事金陵¶
火逾月㷊官寺民廬數千間復設貢舉夏六月不雨井¶
泉竭涸淮流可&KR0881;旱蝗民饑流入周境冬十月築楚州¶
白水塘以溉屯田遂詔州縣陂塘堙&KR0440;者皆修復之于¶
是力役暴興楚州常州為甚帝使親吏車延䂓董其役¶
&KR0036;洪饒吉筠州民牛以徃吏縁為姦奪民田為屯田江¶
淮騷然百姓以數丈竹去節㷊香扵中仰天訴&KR0072;者不¶
可勝數知制誥徐鉉因奏事白之帝曰吾&KR0038;兵數十萬¶
<pb:KR2i0018_SBCK_002-15b>¶
安肯不食捍&KR0065;事有大利則舉&KR0038;排之柰何鉉又力陳¶
其&KR0102;帝乃遣鉉行視利害鉉至楚州悉&KR0145;&KR0001;奪田還民¶
詰責車延規欲㮄之百姓感恱而帝左右交譛以為擅¶
作威福帝大怒趣㱕&KR0005;沉之江中既至怒少解流舒州¶
而白水塘等役亦賴以止¶
保大十二年春正月有大星霣于西北聲如雷二月命¶
吏部侍郎朱鞏知禮部貢舉自十一年六月至于今年¶
三月大饑疫命州縣鬻粥食餓者秋七月契丹使其舅¶
來聘夜宴清風驛盗斬契丹使亡去捕之不得&KR0137;以爲¶
周人也自是契丹遂不至¶
<pb:KR2i0018_SBCK_002-16a>¶
保大十三年春二月以中書侍郎知尚書省嚴續為門¶
下侍郎平章事夏六月周攻秦鳳蜀使間使來吿難周¶
下詔罪状我遣&KR0005;李穀王彦超韓令坤等侵我淮南攻¶
自夀州帝乃以神武統軍劉彦貞為北面行營都部署¶
帥師三萬赴夀州奉化節度使同平章事皇甫暉為北¶
面行營應援使常州團練使姚&KR0235;為應援都監帥師三¶
萬屯㝎逺縣召鎮南節度使宋齊丘入朝謀難冬十二¶
月以安㝎郡公従嘉爲沿江廵撫使是歳天裂東北其¶
長二十丈¶
保大十四年春正月壬寅周帝親征劉彦貞與周師&KR0062;¶
<pb:KR2i0018_SBCK_002-16b>¶
于正陽敗績彦貞&KR0062;&KR0174;二月周師兼道襲清流關皇甫¶
暉敗保滁州周師破城俘暉及姚&KR0235;以㱕壬戌有星孛¶
于参芒東南指帝遣泗州牙&KR0005;王承朗奉書至徐州求¶
成于周稱唐皇帝奉書于大周皇帝願以兄事歳獻方¶
物太弟景遂亦移書周&KR0005;帥皆不報己&KR0407;遣翰林學士¶
鍾謨文理院學士李德眀使周奉表至下蔡行在貢金¶
器千两銀器五千两錦綺紋帛二千匹及御衣犀帶茶¶
藥又奉牛五百頭酒二千石犒軍請罷兵乙酉周師䧟¶
東都執副留守馮延魯丁亥左神衞使徐象等十八人¶
自夀州奔周天長制置使耿謙以城降于周遣園苑使¶
<pb:KR2i0018_SBCK_002-17a>¶
尹廷範護遷譲皇之族于潤州廷範殺其男子六十人¶
誅廷範以謝&KR0038;人周師䧟泰州刺史方訥棄城遁帝遣¶
間使求援于契丹至淮北爲周人所執吴越侵常州宣¶
州靜海制置使姚彦洪奔吴越三月遣司空孫晟及禮¶
部尚書王崇質使周削去帝號奉表請為外臣猶不許¶
光州兵馬都&KR0101;張延翰以城降于周刺史張紹遯還丁¶
酉周師䧟舒州刺史周弘祚赴水&KR0174;蘄州&KR0005;李福殺知¶
州王承雋降于周戊戌天成軍使蔡暉自夀州奔周周¶
師䧟和州詔斬李徳眀于都市坐奉使請割地也吴越¶
陷常州之郛執團練使趙仁澤燕王弘兾遣龍武都虞¶
<pb:KR2i0018_SBCK_002-17b>¶
&KR0248;柴克宏救常州壬子大敗吴越兵于常州斬&KR0023;萬計¶
俘其&KR0005;數十至潤州弘兾悉斬之壬戌夀州軍校陳延¶
貞等十三人奔周是月命諸道兵馬元帥齊王景逹拒¶
周夏四月&KR0167;泰州五月周帝北還秋七月復東都舒蘄¶
光和滁州惟夀州之圍愈急冬十月周人害我行人周¶
晟従者二百人皆以&KR0174;獨貸鍾謨以為耀州司馬是歳¶
詔者淮南屯田之害民者¶
保大十五年春二月乙亥周帝親征齊王景逹自濠州¶
遣&KR0065;鎬許文稹朱元帥兵數萬援夀州景逹用監軍使¶
陳覺言謀奪朱元兵以楊守忠代之元遂舉寨降周禆¶
<pb:KR2i0018_SBCK_002-18a>¶
&KR0005;時厚卿獨不&KR0025;見殺壬辰周師盡破我諸寨執&KR0065;鎬¶
許文稹楊守忠餘衆悉潰景逹亦遁㱕金&KR0092;是役也所¶
䘮四萬人三月誅朱元妻子丁未夀州劉仁瞻病革副¶
使孫羽等代仁贍署表降于周辛亥晝晦&KR0040;沙如霧夏¶
四月周帝北還冬十一月周帝&KR0167;親征十二月濠州刺¶
史郭廷謂泗州刺史范&KR0175;遇皆舉城降帝知東都必不¶
守遣使㷊其官私廬舎徙其民于江南周師入揚州丁¶
丑周師攻䧟泰州都城大火一日數&KR0036;¶
交泰元年春正月改元中興丙戌周師陷海州壬辰周¶
師陷靜海軍丁未陷楚州防禦使張彦卿兵馬都&KR0101;鄭¶
<pb:KR2i0018_SBCK_002-18b>¶
昭業&KR0174;之周師屠城㷊廬舎殆盡周師次雄州刺史易¶
文贇舉城降州天長縣也三月大赦改元交泰以皇太¶
弟景遂為天䇿上&KR0005;軍晋王立燕王弘兾為皇太子参¶
治朝政丁亥周帝次揚州辛&KR0407;遂至迎鑾鎮壬辰耀兵¶
江口帝懼周師南渡遣樞宻使陳覺奉表貢方物請傳¶
位太子弘兾以&KR0038;為附庸周帝始采唐報囘紇可汗故¶
事答帝璽書稱皇帝&KR0241;書敬問江南&KR0038;主帝遣閤門承¶
旨劉承遇上表稱唐&KR0038;主盡獻江北郡縣之未陷者鄂¶
州漢陽&KR0412;川二縣在江北亦獻焉歳輪土貢數十萬而¶
乞海&KR0092;鹽&KR0101;南属不許後歳給贍軍鹽三十萬石庚子¶
<pb:KR2i0018_SBCK_002-19a>¶
周帝賜書許帝奉正朔罷兵而不許傳位太子甲辰遣¶
平章事馮延巳等使周犒軍及買宴夏五月下令去帝¶
號稱&KR0038;主去交泰年號稱顯德五年置進奏邸于汴都¶
凡帝者儀制皆従貶損改名景以避周信祖諱告于太¶
廟告廟之日金&KR0092;大霧通夕不解左僕射平章事馮延¶
已罷為太子太傅門下侍郎平章事嚴續罷為太子少¶
傅己酉周帝遣太府卿馮延魯衞尉少卿鍾謨賜&KR0038;主¶
御衣金玉帶錦帛羊馬及犒軍帛十万凡士䘚俘于周¶
者皆遣還凡五千七百五十人冬十月甲午周帝㱕我¶
臣馮延鲁許文稹&KR0065;鎬周廷&KR0799;&KR0038;主皆不&KR0167;用十二月¶
<pb:KR2i0018_SBCK_002-19b>¶
己亥暴宋齊丘陳覺李徴古罪放齊丘㱕九華山覺安¶
置饒州徴古削官爵覺徴古㝷皆賜自盡齊丘眀年正¶
月亦幽&KR0174;¶
顯徳六年秋七月鑄大錢文曰永通泉貨一當十與舊¶
錢並行又鑄唐&KR0038;通寳錢二當開通錢之一九月丙午¶
太子弘兾䘚冬十一月建洪州為南都南昌府¶
建隆元年春正月遣使莅誅鍾謨于饒州誅張巒于宣¶
州¶
大宋太祖皇帝受周禅放江南降&KR0005;三十四人來㱕二¶
月始鑄鐵錢三月遣使朝賀于京師秋七月遣禮部郎¶
<pb:KR2i0018_SBCK_002-20a>¶
中龔慎儀朝于京師貢乘輿服御自是歳貢尤數歳費¶
以萬計冬十月宋揚州節度使季重進叛來求援不許¶
十一月丁未　太祖平李重進&KR0038;主遣右僕射嚴續犒¶
軍&KR0253;&KR0038;公従鎰户部侍郎馮延魯朝貢¶
建隆二年春二月&KR0038;主遷于南都立吴王従嘉為王子¶
留金&KR0092;&KR0101;&KR0038;&KR0038;主舟行旌麾仗衞六軍百司凡千餘里¶
不絶所過勞問髙年疾苦大宴于當塗至宋家洑暴風¶
飄&KR0038;主舟幾至北岸翌日従官皆乘&KR0127;舟奔問三月&KR0038;¶
主至南都太祖以&KR0038;主遷都遣通事舎人王守貞來¶
勞問南都廹隘群下皆思㱕&KR0038;主亦悔遷北望金&KR0092;鬰¶
<pb:KR2i0018_SBCK_002-20b>¶
鬱不樂澄心堂承旨秦承&KR0073;常引屏風障之復議柬遷¶
未及行&KR0038;主寝疾不&KR0167;進膳惟啜蔗&KR0308;嗅藕華六月己¶
未疾革親書遺令留葬西山累土數尺為墳且曰違吾¶
言非忠臣孝子夕有大星霣于南都庚申殂于長春殿¶
年四十六後主不忍従遺令迎䘮還秋八月至金&KR0092;丁¶
未殯于宫中萬夀殿告哀于京師且請追&KR0167;帝號　太¶
祖許之¶
三年正月戊寅葬順陵元宗多才藝好讀書便騎善射¶
在位㡬二十年慈仁恭儉禮賢睦族&KR0738;民字&KR0012;&KR0073;然有¶
人君之度少喜棲&KR0046;築館于廬山瀑布前盖&KR0005;終焉迫¶
<pb:KR2i0018_SBCK_002-21a>¶
扵紹襲而止然自以唐室苗裔訹扵斥大境土之&KR0003;及¶
福州湖南再䘮師知攻&KR0145;之難始議弭兵務農&KR0137;曰願¶
陛下十數年勿&KR0167;用兵元宗曰兵可終身不用何十數¶
年之有㑹周師大舉&KR0009;任多非其人折北不支至于蹙¶
&KR0038;降號憂悔而殂悲夫¶
論曰元宗舉閩楚之師境内虗耗及&KR0443;丹滅晋中原有¶
隙可乘而南唐兵力&KR0038;用既已弗支&KR0836;視而不&KR0014;出丗¶
以為恨予謂不然唐有江淮比同時割據諸&KR0038;地大力¶
強人材衆多且據長江之險&KR0046;然大&KR0022;也若用得其人¶
乗閩楚昏亂一舉而平之然後東&KR0145;吴越南下五嶺成¶
<pb:KR2i0018_SBCK_002-21b>¶
南北之&KR0020;中原雖欲睥睨豈易動㢤不幸諸&KR0005;失律貪¶
功輕舉大事弗成&KR0038;勢遂弱非始謀之失所以行之者¶
非也且陳覺馮延鲁輩用師閩椘猶䘮敗若此若北鄊¶
而爭天下與秦晉趙魏之師&KR0062;于中原角一旦勝負其¶
禍可勝言㢤予故具論其實如此後之覽者得以考&KR0026;¶
焉¶
南唐書本紀卷苐二¶
