# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.879074
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB06n0603-013陸氏南唐書-傳卷十三.
<pb:KR2i0018_SBCK_013-1a>¶
南唐書列傳卷苐十三¶
烈祖元敬皇后宋氏小名福金父韞江夏人后㓜流離¶
亂兵中昇州刺史王戎得后烈祖娶戎女后為媵得幸¶
生元宗王氏早䘚義祖命烈祖以為繼室封廣平郡君¶
晉&KR0038;君治内有法不妄言𥬇義祖殂于金𨹧烈祖在東¶
都將奔䘮后宻以大計諌止焉烈祖為齊王封王妃及¶
受禅立為后従容裨贊多𫠦弘益烈祖嘗曰吾思有未¶
逹后已悟矣昇元末烈祖服金石藥多㬥怒賴后以免¶
譴者甚衆及殂中書侍郎孫忌懼魏岑馮延巳延鲁以¶
東宫舊僚用事欲稱遺詔奉后臨朝聴政后不許曰此¶
<pb:KR2i0018_SBCK_013-1b>¶
武后故事吾豈為之元宗即位尊后為皇太后保大三¶
年十月䘚祔葬永陵¶
烈祖後宫种氏名時光性警恵年十六入宫列樂部中¶
俄得幸生景逷烈祖以受禅後𫠦得子甚愛之种氏寵¶
日盛烈祖性嚴整嘗大怒聲如乳虎殿門環為震動左右¶
皆䘮魂魄种氏左手持食右手進匕従容如平時烈祖¶
怒亦頓解它日烈祖幸齊王宫遇王親理樂器大怒數¶
日未解种氏負寵輙乗間言景逷才過齊王烈祖正色¶
曰子有過父教之常禮也若何敢爾叱下殿去簪珥幽¶
于别宫數月命度為尼景逿愛亦弛終烈祖丗獨不加¶
<pb:KR2i0018_SBCK_013-2a>¶
封爵元宗即位始封景逷保寧王許种氏就飬于景逷¶
宫中封王太妃宋后挾舊怨屡欲加害元宗力解之乃¶
止¶
元宗光穆皇后鍾氏父太章事吴為義祖裨將義祖謀¶
誅張灝令嚴可求喻太章伏&KR0753;士二十軰斬灝扵府太¶
章許諾義祖疑其怯夜半徃止之曰僕毋老懼事不成¶
欲徐圖之如何太章勃然曰言已出口豈有可巳之理¶
眀日遂誅灝後頗恃功頡頑烈祖疑其難制義祖曰昔¶
者吾赤族之旤間不容髮使無太章豈有今日冨貴耶¶
柰何以薄物細故疑之乃命以太章次女配元宗即后¶
<pb:KR2i0018_SBCK_013-2b>¶
也昇元中封齊王妃元宗即位立為皇后後主即位為¶
太后以父名改稱聖尊后后&KR0230;疾後主朝夕侍側衣不¶
解帶藥必親嘗乃進乾徳三年十月䘚是日雨沙于金¶
𨹧後主毁瘠骨立杖而後䏻&KR0120;哀動左右葬順𨹧¶
後主昭恵國后周氏小名娥皇司徒宗之女十九&KR0010;來¶
㱕通書史善&KR0084;舞尤工琵琶嘗為夀元宗前元宗歎其¶
工以燒槽琵琶賜之至于采戯奕棋靡不妙絶後主嗣¶
位立為后寵嬖專房創為髙髻纎裳及首翹鬢朶之粧¶
人皆効之嘗雪夜酣燕舉杯請後主起舞後主曰汝&KR0014;¶
創為新聲則可矣后即命牋綴譜喉無滯音筆無停思¶
<pb:KR2i0018_SBCK_013-3a>¶
俄頃譜成𫠦謂邀醉舞破也又有恨來遲破亦后𫠦製¶
故唐盛時霓裳羽衣最為大曲亂離之後絶不復傳后¶
得殘譜以琵琶奏之扵是開元天寳之遺音復傳于丗¶
内史舎人徐鉉聞之扵&KR0038;工曺生鉉亦知音問曰法曲¶
終則㣪此聲乃反急何也曺生曰舊譜實緩宮中有人¶
易之非吉徴也後主以后好音律因亦躭嗜&KR0440;政事監¶
察御史張憲切諌賜帛三十匹以旌敢言然不為輟也¶
未幾后臥疾已革猶不亂親&KR0145;元宗𫠦賜燒槽琵琶及¶
平時約臂玉環為後主别乃沐浴粧澤自内含玉䘚于¶
瑶光殿年二十九葬懿𨹧後主哀自裂誄刻之石與后¶
<pb:KR2i0018_SBCK_013-3b>¶
𫠦愛金屑檀槽琵琶同葬又作書燔之與訣自稱鰥夫¶
煜其辭數千言皆極酸椘或謂后&KR0397;疾小周后巳入宫¶
中后偶褰㡢見之驚曰汝何日來小周后尚㓜未知嫌¶
疑對曰既數日矣后恚怒至&KR0753;面不外向故後主過哀¶
以揜其迹云¶
後主&KR0038;后周氏昭恵后妹也昭恵䘚未㡬後主居聖尊¶
后䘮故中宫久虗開寳元年始議立后為繼室命太常¶
愽士陳𦤺雍攷古今㳂革草具婚禮又命學士徐鉉史¶
官潘佑参定文安郡公徐逰評其異同逰多是佑議遂¶
施用之逾月逰病疽鉉懟其不主巳議戲語人曰周孔¶
<pb:KR2i0018_SBCK_013-4a>¶
亦&KR0014;為厲乎后少以戚里間入宫掖聖尊后甚&KR0738;之故¶
立焉被寵過于昭恵時後主于群花間作亭雕鏤華麗¶
而極迫小僅容二人每與后酣飲其中&KR0038;亡従後主北¶
遷封鄭&KR0038;夫人太平興&KR0038;三年後主殂后悲哀不自勝¶
亦䘚¶
後主保儀黄氏江夏人父守忠事湖南馬氏為偏裨邉¶
鎬入長沙得黄氏納後宫後主見其美選為保儀以工¶
書扎使專掌宮中書籍二周后相&KR0071;專房燕故保儀雖¶
見賞識終不得數御幸也元宗後主俱喜書法元宗學¶
羊欣後主學桞公&KR0096;皆得十九購藏鍾王己來墨帖至¶
<pb:KR2i0018_SBCK_013-4b>¶
多保儀實掌之城將䧟後主謂之曰此皆先帝𫠦寳城¶
若不守汝即焚之無爲他人得及城䧟悉㷊無遺者保¶
儀亦従北遷䘚于大梁又有宫人流珠者性通慧工琵¶
琶後主演念家山破及昭恵𫠦作邀醉舞恨來遲二破¶
久而忘之後主追念昭恵問左右無知者流珠獨&KR0014;追¶
憶無𫠦忘失後主大喜後不知𫠦終¶
烈祖五子宋皇后生元宗楚王景遷晉王景遂齊王景¶
逹种氏生江王景逷¶
景遷字子通㓜警敏讀書一覽&KR0186;不忘烈祖輔吳景遷¶
尚吴公主爲駙馬都尉歷衙内馬𡵯軍都指揮使海州¶
<pb:KR2i0018_SBCK_013-5a>¶
團練使左右軍都軍使遂以左僕射参政事留東都輔¶
政時甫成童㝷加同平章事知左右軍使寝疾罷㱕金¶
陵為諸道副都統以景遂代輔政景遷病逾年竟䘚年¶
十九謚曰㝎無子初術士皆謂景遷貴不可言故烈祖¶
在諸子中尤愛之及是始悟術士之妄¶
景遂仕吴為門下侍郎烈祖受禅封夀王純厚夷淡有¶
士君子之操讓皇之䘮景遂受命徃護䘮事望柩哀慟¶
觀者聳歎烈祖殂元宗以位譲景遂大臣固持之而止¶
眀年又命景遂總庶政已降詔僉謂不可乃收𫠦下詔¶
久之又以為太弟凡太子官属皆改為太弟官属景遂¶
<pb:KR2i0018_SBCK_013-5b>¶
固辤雖不得命終恐懼不敢安処乃&KR0145;老子功成名遂¶
身退之意自為字曰退身以見志平居好客喜属文燕¶
集無虗日贊善大夫張易峭&KR0033;喜盡言景遂嘗賦詩頗¶
纎麗易面規之景遂敬納又嘗怒碎玉杯于坐景遂亟¶
摧謝無迕色及易出使契丹景遂上言力陳以為易&KR0038;士¶
也冝夙夜納誨今使抗不測之淵報聘逺夷非&KR0038;之利¶
元宗報之曰易固竒士海神當畏之竟遣行景遂在東¶
宫十三年屡乞㱕藩交泰元年三月始改授天䇿上將¶
軍江南西道兵馬元帥洪州大都督太尉尚書令晉王¶
以樞宻副使李徴古為鎭南節度副使佐之徴古習驕¶
<pb:KR2i0018_SBCK_013-6a>¶
嫚至鎮專恣尤甚景遂積久不能堪欲斬之而自拘有¶
司左右諌止初景遂之出鎭也弘兾為太子弘兾嘗被¶
譴于元宗有&KR0167;立景遂之意景遂在鎮亦頗忽忽多忿¶
躁嘗以忤意殺都押衙𡊮従範之子弘兾刺知之乃使¶
親吏持酖遺従範使毒景遂景遂擊鞠而渴索漿従範¶
毒&KR0308;以進之㬥䘚年三十九未歛體巳潰元宗素友愛¶
聞訃悲悼左右欲少慰𥼶之因妄曰太弟初得疾忽語¶
人曰上帝命我代許旌陽元宗始少解故被酖之事竟¶
不之知廢朝七日贈太弟謚文成¶
景逹生于吴順義四年是歲大旱烈祖方輔政極于焦¶
<pb:KR2i0018_SBCK_013-6b>¶
勞七月既望雩而淂雨景逹以是日生烈祖喜故小名¶
雨師稍長神&KR0026;爽邁異于他兒烈祖深器之受禅封信¶
王烈祖欲以為嗣難于越次故不果烈祖殂景遷已前¶
&KR0753;元宗稱疾固譲景遂欲以次及景逹承先帝遺意既¶
迫扵群下之議不得行乃立景遂為太弟景逹自燕王¶
徙封齊王為諸道兵馬元帥中書令景逹孝友純至嘗¶
従逰後苑泛舟池中元宗舟覆景逹在他舟初不善泅¶
遽躍入水中負元宗出人以為精誠𫠦感性剛正嫉惡¶
朝廷嚴惮之帝每召宗室近臣曲宴馮延已延鲁魏岑¶
陳覺軰憑寵𥬇呼㫄若無人景逹屡訶詰之復極諌元¶
<pb:KR2i0018_SBCK_013-7a>¶
宗它日宴于東宫延巳愧二弟之命不出于已欲以虗¶
辭為徳陽醉撫景逹背曰爾勿忘我景逹不勝其忽拂¶
衣入奏請斬延巳元宗諭解久之乃巳張易語景逹曰¶
殿下力未&KR0014;去羣小而數面折之使之懼而自謀豈易測¶
㢤景逹悟自是畏禍遇曲宴輙以疾辤保大末淮南交¶
兵景逹以元帥督師陳覺為監軍使軍政皆决扵覺景¶
逹署牘尾而巳朱元叛夀州䧟皆覺為之景逹亦不䏻¶
詰初出師五萬而俘&KR0753;亡叛者四萬景逹及覺引殘兵¶
㱕金𨹧上還印綬元宗恐其無功自愧乃拜天䇿上將¶
軍浙西節度使景逹不敢當要鎮力辤改撫州大都督¶
<pb:KR2i0018_SBCK_013-7b>¶
臨川牧在鎮十餘年後主嗣位加太師尚書令甚尊禮¶
之䘚于鎮年四十八在烈祖諸子中㝡為夀矣贈太弟¶
謚昭孝遺命留葬江州廬山初景逹好神仙道家之說¶
記室徐鉉獻述仙賦以諷行于世¶
景逷字宣逺烈祖初受禅以十二月二日為仁夀節景¶
逷以是日生故小名仁夀烈祖甚愛之毋种氏得譴宋¶
皇后鞠飬景逷如已出元宗嗣位封保寧王徙封信王¶
出為䖍州節度使簡易節儉䖍人安其政贑令䘚尉邵¶
繼良攝令以令成䘮日張樂宴飲景逷立奏黜之毎有¶
小過掌書記孫峴苦言規正之景逷大重之峴䘚言及¶
<pb:KR2i0018_SBCK_013-8a>¶
必流涕厚䘏其孤後主立進封江王加兼中書令元宗¶
後主皆酷好浮屠羣臣化之政事日弛景逷獨尊六經¶
名教排斥浮屠不少撓在鎮十一年䘚年三十一贈中¶
書令謚昭順¶
元宗十子弘兾弘茂後主従善従鎰従謙従慶従信凡¶
八人可見而従慶従信失其官封又二人并逸其名鍾¶
皇后生弘兾後主従善従謙自弘茂以下皆不知其毋¶
弘兾元宗長子故唐之末民間相傳䜟曰東海鯉魚飛¶
上天而烈祖果育扵徐氏因信符䜟又有䜟曰有一眞¶
人在兾川開口持弓向左邉元宗欲其子應之乃名之¶
<pb:KR2i0018_SBCK_013-8b>¶
曰弘兾初封東平公徒王南昌元宗嗣位以弟景遂為¶
兵馬元帥景逹為副元帥誓于烈祖椊宫前約兄弟相¶
傳而出弘兾留守東都及景遂為太弟又徙鎭潤州封¶
燕王弘兾為人沉厚寡言周師䧟廣𨹧吴越亦攻我常¶
州元宗念弘兾尚少不習軍旅事遣使召還都部將趙¶
鐸曰王雖冨于春秋然元帥之重衆心𫠦恃忽棄其師¶
而㱕則部下必亂㱕欲何之弘兾善其言聞扵元宗即¶
日大為𢧐守之備部分諸將皆愜服士心元宗使龍武¶
都虞&KR0049;柴克宏右衞將軍陸孟俊救常州至潤州樞宻¶
副使李徴古白以神衞統軍朱匡業代克宏㱕弘兾察¶
<pb:KR2i0018_SBCK_013-9a>¶
克宏有才畧謂曰君苐前𢧐吾當拒守表言克宏决可¶
破賊常州危在旦暮臨敵易將兵家𫠦忌臣請以身保¶
其功克宏亦感激思奮馳至常州果大破吴越兵斬首¶
萬級獲其將佐數十人俘于潤州弘兾以時方艱危悉¶
驅出轅門斬之人壮其决然元宗以其專誅殺不悦者¶
乆之及太弟景遂力請㱕藩而景逹爲元帥奔潰南㱕¶
獨弘兾有功遂𤣥爲太子参决政事元宗仁厚羣下多¶
傱弛至以弘兾以剛斷濟之紀綱頗振起而元宗復怒¶
其不遵法度一日怒甚以打毬杖笞之曰吾行召景遂¶
矣弘兾大懼故景遂遇酖語在其傳元宗既請&KR0576;于周¶
<pb:KR2i0018_SBCK_013-9b>¶
以在位久耻于降屈屡遣使請于丗宗欲傳位弘兾使¶
為大&KR0038;附庸丗宗賜書力止之其詞曰皇帝致書敬問¶
江南&KR0038;主兹睹來章備形縟㫖叙此日傳譲之意述向¶
來髙尚之心仍以數載以來交兵不息備陳追悔之事¶
無非克責之辭雖古者省咎責躬因災致懼亦無以過¶
也况君血氣方剛春秋𪔂盛為一方之英主得百姓之¶
驩心豈可髙謝君臨&KR0127;辤世務與其慕希夷之道孰若¶
懷康濟之誠且天災流行&KR0038;家代有昔之聖哲𫠦不&KR0014;¶
逃苟盛徳之日新則景福之彌逺諒惟英敏必照誠懐¶
書詞温潤略以敵&KR0038;元宗乃已丗宗遣使至亦别賜弘¶
<pb:KR2i0018_SBCK_013-10a>¶
兾&KR0038;信以為常顯徳六年七月弘兾属疾數見景遂為¶
厲九月丙午䘚有司謚曰宣武句容尉張洎上書謂丗¶
子之徳在侍膳問安今標顕武功垂示後世非𫠦以防¶
㣲杜漸也洎知元宗猶銜弘兾專殺事其説葢出扵揣¶
摩元宗果大以為然改謚曰文獻而洎由此進用¶
弘茂字子松元宗苐二子㓜頴異善&KR0084;詩格調清苦年¶
十四為侍衞諸軍都虞候封樂安公&KR0016;射擊刺皆精習¶
又領兵職然不喜戎事每與賔客朝士燕逰惟以賦詩¶
為樂初弘兾剛嚴人多惮之故時望㱕弘茂保大九年¶
七月䘚追封慶王弘茂之㓜有異僧言人夀夭旤福多¶
<pb:KR2i0018_SBCK_013-10b>¶
驗元宗使視弘茂僧書九十一字以獻及䘚年十九¶
從善字子師元宗苐七子器度凝逺封紀&KR0038;公使周㑹¶
帝即位厚其禮遣翰林學士王著送之初従善與鍾謨¶
相附結謨&KR0186;請以従善為嗣元宗雖不従然意亦自&KR0738;¶
従善其遷南都也使主扈従諸軍元宗殂未御梓宫従¶
善&KR0186;従徐逰求遺詔逰厲色拒之至金𨹧具以事聞後¶
主素友&KR0738;略不以介意愈加輯睦進封韓王及貶制度¶
降南椘&KR0038;公開寶四年遣朝京師　太祖已有意召後¶
主㱕&KR0692;即拜従善泰寧軍節度使留京師賜甲苐汴陽¶
坊封其毋𨹧氏吴&KR0038;太夫人後主聞命手䟽求従善㱕¶
<pb:KR2i0018_SBCK_013-11a>¶
&KR0038;　太祖不許以䟽示従善加㤙慰撫幕府將吏皆授¶
常参官以寵之而後主愈悲思每憑髙北望泣下霑&KR0109;¶
左右不敢仰視由是歲時逰燕多罷不講嘗製却登髙¶
文曰玉斝澄醪金槃繡糕茱房氣烈菊蕋香豪左右進¶
而言曰惟芳時之令月可藉野以登髙矧上林之伺幸¶
而秋光之待襃乎予告之曰昔予之壮也意如馬心如¶
猱情槃樂恣&KR0794;賞忘勞悁心志扵金石泥花月于詩騷¶
&KR0127;五𨹧之得侣陋三秦之選曹量珠聘妓紉綵維艘被¶
墙宇以耗帛論丘山而委糟年年不負登臨節歳歳何¶
曽捨逸遨小作花枝金剪菊長裁羅被翠為袍豈知萑¶
<pb:KR2i0018_SBCK_013-11b>¶
葦乎性忘長夜之靡靡宴安其毒累大徳扵滔滔今予¶
之齒老矣心悽焉而忉忉愴家難之如燬縈離緒之鬰¶
陶陟彼岡&KR0006;跂予足望彼𨵿&KR0006;睇予目原有鴒&KR0006;相従飛¶
嗟予季&KR0006;不來㱕空蒼蒼&KR0006;風凄凄心躑躅&KR0006;淚漣洏¶
無一懽之可作有萬緒以&KR0414;悲嗚呼噫嘻爾之告我曽¶
非𫠦冝従善妃屡詣後主&KR0197;泣後主聞其至輙避去妃¶
憂憤而䘚國人哀憐之&KR0038;亡改授右神武大將軍太平¶
興國初改右千牛衞上將軍雍熈四年䘚年四十八¶
従鎰元宗弟八子初封舒&KR0038;公改封&KR0253;　太祖親征&KR0045;¶
州李重進遣従鎰朝行在進封鄧王出鎭宣州後主宴¶
<pb:KR2i0018_SBCK_013-12a>¶
餞綺霞閣與近臣俱賦詩而後主自為序及貶制度降¶
江&KR0038;公　太祖以不朝來討後主遣従鎰貢帛二十萬¶
匹白金二十萬觔大兵悉以南渡従鎰留京師館懷信¶
驛捷奏至百僚稱賀閤門趣随班入邸吏亦謂當有貢¶
獻其介潘慎修以為&KR0038;被討且亡而使者旅賀非禮但¶
奉方物待罪　太祖嘉其知禮為易供張加賜牲餼上¶
樽命知制誥李穆送従鎰㱕國諭指令後主自㱕仍命¶
曺彬等緩攻以俟之而後主䘚不行以至城䧟従鎰従¶
後主北㱕改名従浦䘚¶
従謙元宗苐九子數歳為奕棋詩有思致後主賞歎之¶
<pb:KR2i0018_SBCK_013-12b>¶
歷封鄂國公冝春王吉王及貶制度降鄂&KR0038;公㱕朝為¶
右神武大將軍湻化五年九月以本官出為安逺行軍¶
司馬後失其𫠦終¶
後主二子仲㝢仲宣皆昭恵周后𫠦生¶
仲㝢字叔章乾徳二年封清源郡公北㱕授右千牛衞¶
大將軍居後主䘮哀毀過制　太宗憐之遣使勞問終¶
䘮賜積珍坊苐一區久之自言族大家貧求治郡拜郢¶
州刺史在郡以寛簡為治士民安之淳化五年八月䘚¶
年三十七子正言亦好學早䘚無子後主之後遂&KR0376;¶
仲宣小字瑞保與仲㝢同日封宣城公三歲誦孝經不¶
<pb:KR2i0018_SBCK_013-13a>¶
遺一字宫中燕侍合禮如在朝廷昭恵后尤&KR0738;之乾徳¶
二年䘚纔四歳追封岐王謚懷獻后先属疾聞仲宣夭¶
悲哀增劇至于&KR0753;¶
南唐書列傳卷苐十三¶
<pb:KR2i0018_SBCK_013-13b>¶
