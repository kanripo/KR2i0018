# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.549324
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB06n0603-005陸氏南唐書-傳卷五.
<pb:KR2i0018_SBCK_005-1a>¶
南唐書列傳卷弟五¶
義祖生六子知訓知詢知誨知諌知證知諤及烈祖開¶
&KR0038;惟知證知諤在餘皆前䘚¶
徐知證義祖苐五子也事吴歷州刺史至節度使烈祖¶
初尊義祖為太祖復姓改義祖封拜徐氏與李氏同知¶
證王江改王魏元宗嗣位尤見尊禮内宴用家人禮&KR0120;¶
舞拜跪為夀知證亦以叔父自處無𫠦譲䘚年四十二¶
徐知諤義祖苐六子在吴亦為節鎭代知詢為金𨹧尹¶
烈祖初封饒王進王梁鎮潤州兼中書令好竒寳恠物¶
𫠦蓄不可計有蜀估持鳳首至自言得之徼外蠻夷状¶
<pb:KR2i0018_SBCK_005-1b>¶
如䧺雞廣五寸冠上正平可用爲枕朱冠金喙文彩煥¶
爛如生人咸異之一日逰蒜山除地爲塲連虎皮爲大¶
幄&KR0197;虎帳與賔僚㑹飲其中忽&KR0842;風至裂帳盡碎如飛¶
蜨知諤懼而歸屬疾數日䘚平生常語客曰人生七十爲¶
大限吾生長王家窮極&KR0172;樂一日可敵世人二日年三¶
十五其&KR0753;乎至是如其言廢朝七日烈祖悲悼復詔不¶
視朝者七日歛以衮冕及上方秘器謚曰懷十子皆貴¶
顯&KR0038;中𫠦著文賦歌詩十卷號閤中集¶
徐逰知誨子也初名景逰避元宗名去景字知誨扵元¶
宗有舊恩故元宗待逰及兄汝南郡公遼尤親厚出入¶
<pb:KR2i0018_SBCK_005-2a>¶
宫者備頋問預籌畫專典宫室營繕及浮屠事當時言¶
蠧政者以两人為首後主嗣位好為文章逰復以&KR0014;屬¶
文見眤封文安郡公燕飲則流連酣詠更相倡和雖后¶
妃在席不避也昭恵后好音時出新聲&KR0137;得唐盛時遺¶
曲逰輙従㫄稱美有三閣狎客之風間㞐講論古今得¶
失後主設問逰具以𫠦聞對&KR0137;逰有疑以請後主亦引¶
經義或古事稱制答之君臣相矜至國亡不悟也逰有¶
巧思&KR0084;器之制久不傳人無知者逰獨以意創製皆合¶
古法太平興&KR0038;中&KR0171;易簡為學士得之暇日試于玉堂¶
太宗皇帝聞而&KR0145;視之歎賞不巳方金𨹧之將亡也徐¶
<pb:KR2i0018_SBCK_005-2b>¶
鍇属疾忽夢臣人持大鐡簁&KR0145;已及兄鉉并逰同納簁¶
中簁之鍇與逰皆墜地而鉉獨否俄鍇逰皆以疾卒云¶
王建封上元人少従軍以任俠驍勇知名元宗&KR0145;建州¶
建封為先鋒橋道使㷊建州外郛克之王延政降何敬¶
洙功最諸將建封忿曰我縱火先登克城諸軍乃&KR0014;入¶
我功當苐一敬洙因推之曰君言是也具以聞諸朝苐¶
賞拜信州刺史人皆多敬洙而薄建封陳覺馮延鲁魏¶
岑攻福州李弘義圍之敗吴越援兵福州援絶危蹙且¶
㧞矣而覺延鲁岑各欲功在巳不相應接偏裨莫肯用¶
命故未&KR0014;克覺奏請建封濟師建封率五千人㑹之破¶
<pb:KR2i0018_SBCK_005-3a>¶
福州版寨入東武門而建封亦與諸將争功遽歛兵先¶
退弘義乗之我軍&KR0167;敗遂潰而㱕元宗深銜建封頋方¶
治覺等擅興未及治也建封内不自安元宗懼其作亂¶
吕為天威軍都虞&KR0049;付以親軍建封遂泰然恃恩僣侈¶
無&KR0167;頋惮㑹户部貟外郎范沖敏疾魏岑鍾謨李徳眀¶
用事摘建封上書歷詆岑等請更用正人元宗遂彂怒¶
謂建封武臣握精兵敢干&KR0038;政謀進退柄臣其漸不可¶
長流池州未至殺之沖敏棄市未㡬岑見沖敏為厲請¶
道士上章訴天數月竟&KR0753;云¶
王彦儔蔡州上蔡人少為州軍校唐同光末諸郡多亂¶
<pb:KR2i0018_SBCK_005-3b>¶
彦儔亦樂祻思奮㑹同列六人者來與謀曰四郊恟恟¶
&KR0014;者得冨貴我軰不可後人彦儔許諾且曰今夕吾&KR0033;¶
府中公等可持兵來吾亦𠂻甲為内應既夜六人者如¶
約俱至彦儔伏壮士盡捕斬之持其首叩帳門告刺史¶
曰姦盜竊𤼵幸巳伏誅懼有佚黨為變&KR0133;公亟號令以¶
安衆心刺史驚喜而出彦儔即斬之㱕其罪于六人者¶
翌日悉族六家據蔡州無敢動唐兵來討彦儔自計不¶
&KR0014;守匿其妻子于村舎奉父毋來奔烈祖輔吴以為都¶
押衙歷和州刺史始遣間使迎妻子南㱕彦儔有政績¶
善撫境内和遂為冨州入拜統軍自以彂迹兇亂扵是¶
<pb:KR2i0018_SBCK_005-4a>¶
務為恭謹烈祖嘉之嘗陞堂拜其父開&KR0038;以為池州節¶
度使常夢錫自給事中以直諌貶判官彥儔事之如在¶
朝廷人士稱之䘚于鎮¶
朱匡業廬州舒城人父延夀以姊為吴武王夫人故自¶
少得幸従征討摧堅陷陣功冠諸將好以寡擊衆不勝¶
而返者必盡戮之嘗與梁𢧐遣二百人持大劒斫陣將¶
行指一䘚留之䘚請行延夀以違命立斬之其令出必¶
行皆𩔖此然每得賞賜悉分賚其下無以入家者唐昭¶
宗在岐下聞其名遣使間道授延夀蔡州節度使武王¶
疑其難制誘殺之出夫人使更嫁然猶以舊功貸其妻¶
<pb:KR2i0018_SBCK_005-4b>¶
子時匡業尚幼稍長授以官烈祖輔吴㧞為軍校積功¶
至諸軍都虞&KR0049;嗜酒使氣烈祖優容之出為歙州刺史¶
有政績改建州留後還朝授神衞統軍周侵淮南中外¶
震駭盗投𨻶多竊彂以匡業為内外廵檢使嚴而無私¶
犯令無𫠦貸戮一二人中外肅然夜户不閉正陽䘮師¶
朱元叛元宗議親征召匡業及統軍劉存中問以方畧¶
匡業輙對曰運數之興天地皆助大事&KR0002;去雖英䧺亦¶
無如之何存中従㫄贊之元宗怒貶匡業撫州團練使¶
流存中饒州後主襲位召拜神武統軍加中書令䘚子¶
崇後短陋羸瘠而妙于&KR0016;擊馳突&KR0002;神早䘚¶
<pb:KR2i0018_SBCK_005-5a>¶
朱令贇大將軍業従子少従軍椎&KR0725;鷹目趫捷善射積¶
遷至鎮南節度使開寳中後主見討王師兵已圍金𨹧¶
召令贇赴難軍至湖口與諸將謀曰今爲前進則北軍¶
據我後上江阻隔進未破敵退絶餽饟柰何乃檄南都¶
留守柴克貞赴軍欲伺其至使代拒湖口乃彂而後主¶
危急手書督兵者接踵令贇不&KR0014;守初議乃與𢧐棹都¶
虞&KR0049;王暉乗流而前自潯陽湖編木爲大栰長百餘丈¶
大艦至容千人將突下㫁采石浮梁㑹江水涸舟栰艱¶
阻王師得設備比至虎蹲州合𢧐令贇𫠦乗艦尤大建¶
大將旗鼓王師舟小聚攻之令贇以火油縱燒王師不¶
<pb:KR2i0018_SBCK_005-5b>¶
&KR0014;支㑹北風反熖自焚水陸諸軍十五萬不𢧐皆潰令¶
贇惶駭赴火&KR0753;糧糗戈甲俱焚無孑遺&KR0196;熖不止者旬¶
日自是金𨹧外援遂絶以至于亡是時王師上露布稱¶
生𫉬令贇則非也¶
論曰金𨹧之被圍也以守備任皇甫&KR0071;勳以外援付朱¶
令贇繼勳既懐貳心而令贇孺子復非大將才其亡冝¶
矣使林仁肇不以間&KR0753;盧絳得當攻守之任胡則申屠¶
令堅軰宣力圍城中雖　天威臨之豈易遽亡㢤然則¶
江南雖弱曺彬等𫠦以成功者獨乗其任人乖刺而巳¶
吾以此知伐&KR0038;之難也¶
<pb:KR2i0018_SBCK_005-6a>¶
王崇文父綰吴大將崇文以門苐選尚烈祖妹廣徳公¶
主歷百勝永安二鎮廬𨹧民尚氣喜訟以先正為怯素¶
號難治崇文一以法治之不少貸訟為衰息建州初平¶
崇文安集之民忘其亂又徙武昌自南唐興崇文内典¶
禁兵出更籓任位兼將相終始冨貴而平居被服儒雅¶
風度夷曠在武昌方閱&KR0016;士于鞠塲㫄古屋數十間崩¶
壊聲震數里聞者莫知𫠦為崇文指揮號令訖事不失¶
常度竟亦不問後主初立上䟽歷陳朝政賜書襃之加¶
中書令䘚¶
胡則不知其世家後主末為江州指揮使金𨹧陷曺彬¶
<pb:KR2i0018_SBCK_005-6b>¶
喻後主以手書命郡縣悉以城降書至江州刺史謝彦¶
賔集將佐示之謀納款則憤形于色亟出謂其下曰吾¶
属丗受李氏㤙安可負之且都城久受圍此書眞偽不¶
可知刺史不忠欲汙吾州爾軰䏻従我&KR0753;忠義乎衆皆¶
曰善乃帥同列宋徳眀等大譟入攻彥賔彦賔懼逃簷¶
霤中執而殺之衆推則為刺史&KR0197;令肅然莫敢不聴則¶
嘗為夀州禆將従劉仁瞻城守累年盡得其方畧乃日¶
夜閲丁壮勒部伍為堅壁&KR0753;守計　太祖命南面行營¶
招安廵檢使曺翰攻之城帶江負山樓櫓髙險堅不可¶
破屡遣使諭降則誓&KR0753;不従翰軍&KR0753;傷者衆詔書切責¶
<pb:KR2i0018_SBCK_005-7a>¶
𥆳𢧐㑹則疾革不䏻&KR0120;城始陷衆猶巷鬪雪涕&KR0108;擊不¶
少退翰軍&KR0057;多&KR0753;則臥牀上翰執之數其違命之罪對¶
曰犬吠非其主爾何恠也即&KR1983;置木驢上將磔之俄&KR0753;¶
腰斬其屍以徇并殺宋徳眀而隳其城七尺使後不可¶
守時右補闕張霽被命知江州與翰偕行既入城翰軍¶
士掠民家民訴扵霽霽按誅軍士翰因彂怒屠城&KR0753;者¶
數万人&KR0145;其屍投井坎皆滿溢餘悉投江流因誣奏霽¶
太祖薄霽罪徙知饒州民家資貨鉅萬翰悉耴之初¶
太祖聞江州城垂破遣使持詔賜翰使勿多殺使者至¶
獨𣗳浦大風斷渡比至已無噍𩔖矣¶
<pb:KR2i0018_SBCK_005-7b>¶
申屠令堅山東人少無賴勇敢絶人𣈆漢間嘗為盜被¶
𫉬以計脱來㱕保大末禦周師于夀春破城南大砦有¶
功擢神武都虞&KR0049;劉茂忠吉州安福人本名徹&KR0137;謂之¶
曰劉徹乃漢武帝也非人臣𫠦冝名乃改焉少亦為群¶
盜㑹赦書募盜為兵茂忠出應募且請擒盗自洗湔乃¶
詐亡命入盜中自言工風雲占盗信之乃宻約吏為内¶
應悉擒戮無遺者惟廬𨹧鷓鴣洞賊帥吴先狡有謀且¶
據巖險不可捕茂忠鞭二䘚使佯為得罪奔先示以鞭¶
創先乃納之月餘斬先其黨皆潰積功為吉州兵馬都¶
押衙開寳中令堅為吉州刺史茂忠為𡊮州刺史金𨹧¶
<pb:KR2i0018_SBCK_005-8a>¶
破後主㱕京師两人者相約不以主在亡易節誓&KR0753;報國¶
前二年令堅寐則夢與人鬪大呼而寤乃聚侍婢&KR0084;舞¶
喧𥬇逹旦始䏻寐至是若與人搏擊于帳中者踰時而¶
䘚茂忠度不䏻獨奮遂降將行悉燔州縣軍興科歛文¶
籍𫠦留田稅簿而巳𡊮人徳之入朝舟次淮口謁關吏¶
稱𡊮州刺史吏擲刺于地曰此亡國之俘何刺史也叱¶
令執杖庭参至京師授登州刺史𨵿吏扺&KR1412;適編管登¶
州茂忠見之曰乃汝耶日責拜謁两衙必令植立庭下¶
吏慚憤&KR0753;茂忠還朝病金痍卒¶
喬匡舜字亞元髙郵人弱冠&KR0014;属文以典贍稱烈祖輔¶
<pb:KR2i0018_SBCK_005-8b>¶
吴用為秘書者正字開&KR0038;宋齊丘辟置幕中十餘年歷¶
大理評事屯田貟外郎齊丘喜人䛕已而匡業眞率故¶
雖賞其文藝未嘗薦㧞烈祖獨知之嘗詔公卿舉可親¶
民者意齊丘且舉匡舜奏上烈祖喟然謂常夢錫曰吾¶
不意其捨匡舜也夢錫與韓熈載素惡齊丘每相語曰¶
宋公誤識亞元正可恠也久之齊丘出鎮豫章始表為¶
節度掌書記保大中召為駕部郎中知制誥進中書舎¶
人周侵淮南諸將無功元宗議親率六軍拒之匡舜上¶
䟽切諌帝怒坐以沮國動人心流撫州然亦䘚不&KR0014;親¶
行也後主嗣位復起為司農少卿歷殿中監修國史給¶
<pb:KR2i0018_SBCK_005-9a>¶
事中兼獻納使知貢舉放及第樂史軰五人多久滯名¶
塲者時稱得人而少年&KR0127;薄子嘲之謂之陳橘皮&KR1425;遷¶
刑部侍郎老病乞骸骨後主憫其貧給俸終身開寶五¶
年䘚年七十五謚曰貞¶
睦昭符金𨹧人不知𫠦以進保大中為常州刺史州當¶
吴越之衝屡交兵城邑&KR0189;殘昭符為政寛簡招納逋亡¶
未㡬遂冨實一日坐&KR0550;事雷雨&KR0842;至電光如金蛇繞案¶
吏䘚皆震仆昭符不懾撫案叱之雷電遽散及舉案惟¶
得鐵索重百觔昭符亦不變色徐命舉索納庫中顕徳¶
五年元宗既稱籓扵周秋八月命昭符為進奏使置邸¶
<pb:KR2i0018_SBCK_005-9b>¶
大梁　太祖受周禅昭符乃更名後主嗣位御宫門立¶
金雞竿降赦如天子禮　太祖聞而怒召昭符詰之色¶
甚厲昭符徐以鄙語對　太祖為𥬇因置不問然昭符¶
常徃來金𨹧後主數貢奉帑藏空竭昭符市于冨民石¶
守信家得絹十萬後主大悦　太祖已遣李穆吕後主¶
入朝因問昭符曰汝度汝主來否對曰君命召不俟駕¶
安有不來及後主稱疾王師致討昭符又言于　太祖¶
曰臣主必&KR0753;社稷已而後主降罷奏邸不得調䘚初名¶
匡符建隆初改以避　上名云¶
南唐書列傳卷苐五¶
