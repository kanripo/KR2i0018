# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.268370
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB06n0603-001陸氏南唐書-傳卷一.
<pb:KR2i0018_SBCK_001-1a>¶
南唐書列傳卷苐一¶
宋齊丘字子嵩丗為廬陵人父誠與鍾傳同起兵髙駢¶
表&KR0019;為洪州節度使以誠副之䘚官因家洪州齊丘好¶
學工屬文尤喜縦横長短之&KR0003;烈祖為昇州刺史齊丘¶
因騎&KR0005;姚克瞻得見暇日陪燕㳺賦詩以獻曰飬花如¶
飬賢去草如去惡松竹無時衰蒲桞先秋落烈祖竒其¶
志待以&KR0038;士従鎮京口入定朱瑾之難常参祕畫因説¶
烈祖講典禮眀賞罰禮賢&KR0014;寛征賦多見聴用烈祖為¶
築小亭池中以橋度至則徹之獨與齊丘議事率至夜¶
分又為髙堂不設屏障中置灰鑪而不設火两人終日¶
<pb:KR2i0018_SBCK_001-1b>¶
擁爐畫灰為字旋即平之人以比劉穆之之佐宋髙祖¶
然齊丘資躁&KR0310;或議不合則拂衣&KR0985;&KR0120;烈祖謝之而已¶
義祖獨惡其為人每欲進㧞輒不果浮沉下僚十餘年¶
義祖末年議者多請以徐氏諸子執&KR0038;政烈祖聞之亟¶
欲自請出鎮齊丘請徐之俄而義祖殂自殿直軍判官¶
擢右司貟外郎進右諌議大夫兵部侍郎居中用事且¶
&KR0029;以為相齊丘自以資望尚淺或不為&KR0038;中所服乃吿¶
㱕洪州改葬因入九&KR0160;山累啓求致仕不許時元宗已¶
為大&KR0005;軍烈祖以吴主命命元宗躬徃迎之扵是齊丘¶
託不得已而&KR0120;遂拜中書侍郎遷右僕射平章事烈祖¶
<pb:KR2i0018_SBCK_001-2a>¶
出鎮金陵以元宗入輔委齊丘左右之初烈祖&KR0096;位日¶
隆舉&KR0038;皆知代謝之勢吴主謙恭無失徳烈祖懼群情¶
未協欲待嗣君與齊丘議合已而都押衙周宗揣㣲指¶
請急至都以禅代事吿齊丘齊丘黙計大議本自巳出¶
今若遽行則功㱕周宗欲因以釣名乃留與夜飲亟遣¶
使手書切諌以為時事未可後數日馳至金陵請斬宗¶
以謝&KR0038;人烈祖亦悔&KR0005;従之徐玠固爭財黜宗為池州¶
副使玠乃與李建勲等遂極言冝従天人之望&KR0167;召宗¶
還舊職齊丘由是頗見踈忌留為諸道都統判官加司¶
空無&KR0001;關預従容而已數請&KR0370;烈祖以南園給之俄而¶
<pb:KR2i0018_SBCK_001-2b>¶
齊&KR0038;建猶以勳舊為左丞相而不預事李徳誠周本自¶
廣陵持吴帝詔來行&KR0019;禅齊丘謂徳誠子建勲曰尊公¶
吴室元勳今日掃地矣獨稱疾臥家不預勸進烈祖既¶
受禅徐玠為侍中李建勲為中書侍郎同平章事周宗¶
為樞宻使齊丘但遷司徒中懐不平及宣制至布衣之¶
交忽抗聲曰臣為布衣時陛下亦一刺史耳今為天子¶
可不用老臣矣烈祖優容之嘗夜宴天泉閣李徳誠曰¶
陛下應天順人惟宋齊丘不悅因出齊丘諷止勸進書¶
烈祖却之曰子嵩三十年故人豈負我者齊丘頓首謝¶
自是為求媚計更請降譲皇為公侯絶吴太子璉婚久¶
<pb:KR2i0018_SBCK_001-3a>¶
之表言備位丞相不當不聞&KR0038;政又自陳為人&KR0001;間烈¶
祖大怒齊丘㱕苐白衣待罪而烈祖怒已解謂左右曰¶
宋公有才特不識大體爾&KR0012;豈忘舊臣者命吴王璟持¶
手詔召見遂以丞相同平章事寖&KR0167;委任兼知尚書省¶
事與張居詠李建勲更日入閤議政契丹耶律徳光遣¶
使來齊丘隂謀間契丹使與晋人相攻則江淮益安宻¶
請厚其禮幣遣還至淮北&KR0467;令人刺殺之契丹與晉人¶
果成嫌&KR0169;齊丘親吏夏昌圗盗庫金數百萬特判傅&KR0127;¶
典烈祖命斬昌圖齊丘慚稱疾求罷省事許之遂不&KR0167;¶
朝謁帝遣夀王景遂勞問許鎭故鄊始入朝因召與宴¶
<pb:KR2i0018_SBCK_001-3b>¶
飲齊丘酒酣&KR0186;曰陛下中興實老臣之力乃忘老臣可¶
乎烈祖怒曰太保始以㳺客干朕今為三公足矣齊丘¶
詞色愈厲曰臣為㳺客時陛下亦偏禆耳今不殺老臣遂¶
引去烈祖頗悔眀日手詔曰朕之性子嵩所知少相親¶
老相怨可乎拜鎮南節度使至鎮&KR0120;大苐窮極宏麗¶
坊中居人皆使修飾垣屋民不堪其擾有逃去者初赴¶
鎭烈祖曰衣錦晝行古人所貴賜以錦袍親為着之遂¶
服錦袍視事元宗即位召拜太保中書令與周宗並相¶
齊丘之客最親厚者陳覺元宗亦以為才馮延巳延鲁¶
魏岑查文徽與覺深相附結内主齊丘時人謂之五鬼¶
<pb:KR2i0018_SBCK_001-4a>¶
相與造飛語傾周宗宗泣訴與元宗而岑覺又更相攻¶
扵是出齊丘為鎮海軍節度使齊丘怏怏力請㱕九茟¶
舊&KR0046;従之賜&KR0197;九華先生封青陽公食青陽一縣租稅¶
元宗欲傳位齊王景遂詔景遂總庶政惟魏岑查文徽¶
得奏事餘非特召不得見&KR0038;人大駭齊丘自九華上䟽¶
極論不可會言者衆元宗乃収所下詔&KR0137;謂齊丘先帝¶
勲舊不冝久棄山澤遣馮延已召之不起遣燕王景逹¶
再持詔徃乃起拜太傅中書令封衞&KR0038;公賜號&KR0038;老奉¶
朝請然不得預政益&KR0127;財好客識與不識皆附之薦陳¶
覺使福州諭李弘義入朝覺至福州不敢言而尃命岀¶
<pb:KR2i0018_SBCK_001-4b>¶
兵敗事僉謂必坐誅齊丘上表待罪置之不問覺亦不¶
&KR0174;齊丘方且怒韓熈載議其黨與黜之元宗不悦&KR0167;使鎭¶
洪州周侵淮北起齊丘為太師領劒南東川節度使進¶
封楚&KR0038;公與謀難齊丘固譲仍為太傅建議&KR0036;諸州兵¶
屯淮泗擇偏禆可任者&KR0005;之周人未䏻測虗實勢不敢¶
䡖進及春水生轉饟道阻彼師老食匱自當北㱕然後¶
遣使乞&KR0576;庶可無大䘮敗元宗惶惑不&KR0014;用又力陳割¶
地無益與朝論頗異及眀年署雨周棄所得淮南地北¶
㱕議者謂扼險要擊可以有功且懲後齊丘乃謂擊之¶
怨益深不如縦其㱕以為徳由是周兵皆聚扵正陽而¶
<pb:KR2i0018_SBCK_001-5a>¶
夀州之圍遂不可解終失淮南方是時陳覺李徴古同¶
為樞宻副使皆齊丘之黨躁妄&KR0825;肆無人臣禮自度事¶
定必不為群臣所容若齊丘&KR0825;大柄則可以無患覺乃¶
乗間言宋公造&KR0038;手艱危如此陛下冝以&KR0038;事一委宋¶
公元宗意謀出齊丘大銜之會鍾謨使還挾周以為已¶
重所言率見聴而謨本善李徳眀欲為報仇屢陳齊丘¶
乗&KR0038;危殆竊懐非望且黨與衆謀不可測元宗遂命殷¶
崇義草詔曰惡莫甚于無君罪莫深于賣國放㱕九華¶
山而不奪其官爵初命穴牆給食俄又絶之以餒䘚謚¶
醜繆覺徴古皆誅&KR0174;未㡬元宗燕居見齊丘為厲叱之¶
<pb:KR2i0018_SBCK_001-5b>¶
不退遂遷南都後主立召其家還金陵廩給甚厚方齊¶
丘敗時年七十三且無子若謂窺伺謀纂竊則過也特¶
好&KR0096;利詭譎造虗譽植朋黨矜功忌&KR0014;飾詐護前冨貴¶
滿溢猶不知懼狃扵要君闇于知人釁隙遂成&KR0170;大&KR0086;¶
以&KR0174;悲夫¶
論曰丗言江南精兵十萬而長江天塹可當十萬&KR0038;老¶
宋齊丘機變如神可當十萬周丗宗欲&KR0145;江南故齊丘¶
以反間&KR0174;方五代之際天下分裂大亂賢人君子皆自¶
引于深山大澤之間以不仕爲得而馮道有重名于中¶
原齊丘擅衆譽于江表觀其人可以知其時之治亂矣¶
<pb:KR2i0018_SBCK_001-6a>¶
周師之犯淮南齊丘實預議論雖元宗不盡用然使展¶
盡其籌䇿亦非&KR0014;决勝保境者且丗宗豈畏齊丘機變¶
而間之者㢤盖鍾謨自周㱕力排齊丘殺之故其黨附¶
㑹為此説非其實也予論序齊丘事盡黜當時&KR0738;憎之¶
論而録其實覽者得詳焉¶
南唐書列傳卷苐一¶
<pb:KR2i0018_SBCK_001-6b>¶
#+PROPERTY: JUAN 1
#+PROPERTY: FILE SB06n0603-001陸氏南唐書-紀卷一.
<pb:KR2i0018_SBCK_001-7a>¶
南唐書本紀苐一¶
烈祖光文肅武孝髙皇帝名昪字正倫小字彭奴徐州¶
人姓李氏唐憲宗苐八子建王恪之玄孫恪生超早䘚¶
超生志仕爲徐州判司䘚官因家馬志生榮榮性謹厚¶
喜從浮屠㳺多晦跡精舎時&KR0197;李道者帝以光啓四年¶
十二月二日生于彭城六歲而孤遇亂伯父球携帝及¶
毋劉氏避地淮泗至濠州乾寧二年淮南節度使楊行¶
宻見而竒之飬以爲子行宻長子渥惡帝不以爲兄弟¶
行宻乃以與大&KR0005;徐温曰是兒状貌非常吾度渥終不¶
䏻容故以乞汝遂冐姓徐氏名知誥帝事温盡子道温¶
<pb:KR2i0018_SBCK_001-7b>¶
妻李氏以其同姓鞠飬甚至及長身七尺方顙隆凖脩¶
上短下語聲如鐘精采鑠人常緩歩而従者疾行莫䏻¶
及温有疾與其婦晨夜侍㫄不去温益&KR0738;之行宻亦謂¶
温曰知誥雋傑諸&KR0005;子皆不逮也天祐六年六月自元¶
従指揮使遷昇州防遏使兼樓船軍使治&KR0062;艦于昇七¶
年五月授昇州副使知州事九年副柴再用平宣州以¶
功遷昇州刺史時江淮初定守令皆武夫專事軍旅帝¶
獨襃廉吏課農桒求遺書招延四方士大夫傾身下之¶
雖以節儉自勵而輕財好施無&KR0001;&KR0738;吝以宋齊丘王令¶
謀王翃主議論曾禹張洽孫魴徐融為賔客馬仁&KR0073;周¶
<pb:KR2i0018_SBCK_001-8a>¶
宗曺悰為親吏十一年加檢校司徒始城昇州十四年¶
五月城成温來觀喜其制度壮麗徙治焉而以帝為檢¶
校太保潤州&KR0475;練使帝本意在宣州不恱時温子知訓¶
以内外馬&KR0461;都軍副使専制楊氏驕滛失衆宋齊丘納¶
&KR0003;曰知訓旦暮且敗是行天所贊也十五年朱瑾殺知¶
訓馬仁&KR0073;自蒜山渡馳告帝帝即日帥師入廣陵定亂¶
遂代知訓為淮南節度行軍副使内外馬歩都軍副使¶
勤儉寛簡盡反知訓之政上下恱服吳王建&KR0038;以帝為¶
左僕射参政事&KR0038;人謂之政事僕射乘剥亂之後曾未¶
期歳紀綱憲度粲然並舉温雖遥執&KR0038;政而人情頗已¶
<pb:KR2i0018_SBCK_001-8b>¶
㱕属于帝有徐玠者事温為金陵行軍司馬工揣摩捭¶
闔宻&KR0003;温曰居中輔政豈冝假之它姓請更用嫡子知¶
詢帝刺知皇恐表乞罷政事出鎮江西表未上而温疾¶
亟遂止温䘚知詢嗣為金陵節度使諸道副都統數與¶
帝爭&KR0096;帝乃使人誘之來朝留為左統軍悉奪其兵而¶
帝以太尉中書令出鎭金陵如温故事吳帝命帝開大¶
元帥府置僚属進封齊王用天子制度改名誥昇元元¶
年冬十月呉帝禅位于我甲申即皇帝位改吳天祚二¶
年為昇元元年&KR0038;&KR0197;齊以十二月二日為仁夀節尊吴¶
帝為髙尚思玄弘古譲皇帝上冊稱受禅老臣誥追尊¶
<pb:KR2i0018_SBCK_001-9a>¶
考温為太祖武皇帝丙申以平章事張延翰為右僕射¶
兼門下侍郎同平章事門下侍&KR0048;張居詠中書侍郎李¶
建勲皆為同平章事以建康為西都廣陵為東都改尚¶
書省為尚書都省東都尚書省為留守院丙戌改齊眀¶
門為朝元門丁亥封弟知證為江王知諤饒王戊子降¶
吳太子璉為弘農郡公辛&KR0407;降吳建安王珙江夏王璘¶
等十一人爵一等而加官増户邑詔獄訟未經本處論¶
决者毋得詣&KR0692;訴乙未降吴公主為&KR0038;君甲午立王后¶
宋氏為皇后丙申封女弟&KR0142;&KR0038;君為廣徳長公主庚子¶
遣使如漢閩吴越荆南吿即位辛丑追封吴歷陽公濛¶
<pb:KR2i0018_SBCK_001-9b>¶
為臨川王謚曰靈以禮改葬戊申封子景通為吴王諸¶
道副元帥判六軍諸衞事十一月庚戌朔改東都舊苐¶
為崇徳宮癸丑改承宣院為宣徽院丙辰追冊故妃魏¶
&KR0038;君楊氏為順妃丁巳追封長子景遷為髙平郡王長¶
女為豐城公主改辭状司為清訟院立姪景邁為&KR0051;陵¶
郡公景遜為上饒郡公景邈為桂陽郡公景逸為平陽¶
郡公封女五人為盛唐太和永興建昌玉山公主戊午¶
立子景遂為吉王景逹夀陽郡公以景遂為東都留守¶
江都尹赴東都己未陞東都海陵縣為泰州割鹽城泰¶
興如臯興化縣属焉丁&KR0407;髙從誨表請置邸建康從之¶
<pb:KR2i0018_SBCK_001-10a>¶
己巳吴越王使&KR0005;軍&KR0061;韜來賀即位乙亥追封故髙平¶
王景遷妃吴上饒公主為燕&KR0038;君謚貞荘十二月庚寅¶
上太祖武皇帝陵曰定陵進尊髙祖以下皆為公王而¶
稱宗配皆稱&KR0038;君及妃墓皆稱陵惟武皇帝之配李氏¶
曰眀德皇后丙午有星孛扵北方¶
昇元二年春正月己酉朔日有食之避殿停朝賀甲子¶
荆南髙從誨使龎守規來賀即位甲戌詔臣僚三品以¶
上追贈父毋&KR0005;相贈三丗二月壬戌閩使内客省使朱¶
文進來賀即位夏五月讓皇屢請徙居南平王李徳誠¶
等亦引漢隋故事有請戊午改潤州州治為丹陽宫以¶
<pb:KR2i0018_SBCK_001-10b>¶
平章事李建勲充奉迎譲皇使己未漢使集賢殿學士¶
鄒禹謨來賀即位甲寅徙譲皇居丹陽宫丁&KR0407;廣濟倉¶
災㷊米三十萬石作渾天儀六月庚辰月入太微西華¶
門犯右執法辛巳犯東垣上相甲申陞池州為康化軍¶
是月髙麗使正朝廣評侍郎柳勳律來朝貢秋七月壬¶
申以左丞相宋齊丘為平章事八月戊寅陞洪州淵灘¶
鎭為清江縣不隸州丁亥契丹使梅里&KR0900;盧古來聘冬¶
十月丙子立太學命刪定禮樂癸未新羅使來朝貢壬¶
辰命吴王璟勒&KR0461;&KR0016;八萬講武銅駞橋十二月辛丑譲¶
皇殂詔不視朝二十七日帝率百官素服舉哀是歳徙¶
<pb:KR2i0018_SBCK_001-11a>¶
吴王璟為齊王¶
昇元三年春正月庚戌江王知證饒王知諤表請帝&KR0167;¶
姓李氏不許癸亥右丞相齊丘平章事居詠建勲樞宻¶
使同平章事宗等表請復姓甲子御扎詳議&KR0167;姓乙丑¶
齊丘等議冝如所請從之丙寅至壬申齊王璟等三上¶
尊&KR0197;曰應乾紹聖文武孝眀皇帝不許詔曰迺者干戈¶
相㝷地茀而不藝桑殞而不&KR0094;衣食日耗朕甚閔之民¶
有嚮風來㱕者授之土田仍給&KR0167;三歲二月乙亥改太¶
祖武皇帝廟&KR0197;義祖己&KR0407;帝御興祥殿復姓為考妣&KR0036;¶
哀與皇后皆服&KR1747;縗居廬如始䘮禮服考妣䘮各二十¶
<pb:KR2i0018_SBCK_001-11b>¶
七日凡五十四日不視朝旦暮臨詔&KR0038;事委宋齊丘惟¶
軍旅以聞群臣固諌詔以墨縗&KR0234;政帝初欲更名昻以¶
犯文宗諱乃名晃&KR0137;云朱全忠名也又更名坦御史王¶
鵠言字從旦犯&KR0790;宗諱庚寅詔更名昇甲午月犯南斗¶
苐六星乙未契丹使&KR0154;魯來以兄禮事帝蜀使來賀即¶
位追尊髙祖建王恪曰定宗孝靜皇帝配程氏曰貞靜¶
皇后曾祖超曰成宗孝平王配崔氏曰平眞妃祖志曰¶
恵宗孝安王配盧氏曰安荘妃考榮曰慶宗孝徳皇帝¶
配劉氏曰德恭皇后庚午作南郊行宫千間夏四月庚¶
辰朝享于太廟辛巳有事于南郊以髙祖神堯皇帝配¶
<pb:KR2i0018_SBCK_001-12a>¶
用上辛也大赦百官進位&KR0005;士勞賜有差民三年藝桒¶
及三千本者賜帛五十匹每丁墾田及八十畆者賜錢¶
二萬皆五年勿収租稅詔曰朕以眇躬托于民上常懼¶
弗&KR0011;以羞髙祖太宗之遺業群公卿士頋欲舉上尊&KR0197;¶
之禮朕甚不&KR0145;其勿復以聞戊子進封李徳誠趙王徐¶
知證韓王知諤梁王辛亥進封景遂夀王景逹宣城王¶
丙寅以齊王璟為諸道兵馬大元帥丁未吴越王使左¶
武衞上&KR0005;軍沈韜文荆南髙從誨使王崇嗣來賀南郊¶
作北郊于玄武湖西熒惑犯月秋七月丙午放諸州所¶
獻珎禽竒獸于鍾山命有司作昇元格與吴令並行甲¶
<pb:KR2i0018_SBCK_001-12b>¶
寅歳星晝見自五月不&KR0040;至于閏七月冬十月丁丑御¶
後樓閔&KR0062;馬¶
昇元四年春二月詔罷營造力役母妨農時三月丁未¶
頒中正曆曆官陳承勛所譔也丙戌漢人閩人來聘夏¶
五月晋安州節度副使李金全來降六月癸亥罷宣州¶
歳貢木&KR0050;雜果太師中書令趙王李徳誠䘚秋八月立¶
齊王璟為皇太子仍兼大元帥録尚書事璟固譲従之¶
丁&KR0407;月掩歳星九月戊辰契丹使梅里掠姑米里來聘¶
獻&KR0012;白裘冬十月癸巳朔月熒惑塡歲星聚于南斗壬¶
寅以齊王璟譲儲貮赦殊&KR0174;以下京師賜餔内外諸軍¶
<pb:KR2i0018_SBCK_001-13a>¶
給優賜禁表奏言聖&KR0790;二字違者以大不敬論乙巳詔¶
幸東都命齊王璟&KR0101;&KR0038;庚戌帝自保徳門御舟辛亥次¶
迎鑾鎮甲寅至東都入建元門帝感念疇昔泫然流涕¶
丁巳遣使問東畿士民不&KR0014;自存者己未髙麗使廣評¶
侍郎柳兢質來貢方物十一月乙丑宴群臣于崇徳宫¶
故苐也以&KR0234;事為光慶殿庚辰改東都文眀殿為乾元¶
殿英武殿為眀光殿應乾殿為垂拱殿朝陽殿為福昌¶
殿積慶官為崇道宫西都崇英殿為延英殿凝華内殿¶
前為昇元殿後為雍和殿興祥殿為昭德殿積慶殿為¶
穆清殿乙酉賜東畿髙年疾苦惸獨米人二石漢使都¶
<pb:KR2i0018_SBCK_001-13b>¶
官郎中鄭翶閩使客省使&KR0081;&KR0073;吴越使刑部尚書楊嚴¶
來賀仁夀節十二月丙申帝至自東都¶
昇元五年春二月己未殺泰州刺史禇仁規三月戊辰¶
契丹使來秋七月詔曰右僕射兼中書侍郎同平章事¶
&KR0101;修&KR0038;史李建勲幸処台司且聮戚里靡循紀律敢黷¶
彞章其罷㱕私苐八月有星孛于天市長數文廣數尺¶
七十日沒遣使振貸黄州旱傷户口是歳吴越水民就¶
食境内遣使振恤安集之¶
昇元六年春正月甲子月犯塡星&KR0370;行在畢閏月甲申¶
朔改天長制置使爲建武軍漢使區延保來聘癸巳閩¶
<pb:KR2i0018_SBCK_001-14a>¶
使尚食使林弘嗣來聘都下大水秦淮溢東都火焚數¶
千家二月己丑以左丞相太保宋齊丘知尚書省事初¶
齊丘累求預政帝許中書視事又以两省事多委給事¶
舎人劇務多在尚書省又求知省事許之夏五月左丞¶
相太保宋齊丘罷為鎮南軍節度使六月常宣歙三州¶
大雨漲溢漢使蕭規來告哀廢朝三日庚午契丹使掠¶
姑米里來聘獻馬五駟大蝗自淮北蔽空而至辛未命¶
州縣捕蝗&KR0287;之庚辰熒惑犯房次&KR0005;辛巳禁節度刺史¶
給攝署牒秋八月甲申漢使法物使公孫恵來謝襲位¶
九月庚寅頒昇元刪㝎條令十月詔曰前朝失御四方¶
<pb:KR2i0018_SBCK_001-14b>¶
崛起者衆武人用事徳化壅而不宣朕甚悼焉三事大¶
夫其為朕舉用儒者罷去苛政與吾民更始十二月閩¶
使徐弘績漢使滕紹英吴越使右武衛大&KR0005;軍&KR0253;璠來¶
賀仁夀節¶
昇元七年春正月&KR0443;丹使逹羅干等二十七人來聘獻¶
馬三百羊三萬五千二月庚午帝崩于昇元殿年五十¶
六十一月壬寅葬永陵帝臨崩謂齊王璟曰徳昌宫儲¶
我器金帛七百萬汝守成業冝善交鄰&KR0038;以保社稷吾¶
服金石欲延年反以速&KR0174;汝冝視以為戒帝生長兵間¶
知民厭亂在位七年兵不妄動境内賴以休息性節儉¶
<pb:KR2i0018_SBCK_001-15a>¶
常躡蒲&KR0130;用鐵盆盎暑月寢殿施青&KR0081;帷左右宫婢裁¶
數人服飾撲陋建&KR0038;始即金陵治所為宮惟加鴟尾設¶
䦨檻而已終不改作元宗為太子欲得杉木作板障有¶
司以聞帝曰杉木固有之但欲作&KR0062;艦以竹作障可也¶
江准間連年豐樂兵食盈溢群臣多請恢拓境土帝歎¶
息曰吾少在軍旅見兵之為民害深矣誠不忍&KR0167;言使¶
彼民安吾民亦安矣吴越&KR0038;大火㷊其宫室帑藏甲兵¶
㡬盡&KR0005;帥皆言乗其敝可以得志帝一切不聴遣使厚¶
持金幣唁之仁厚恭儉務在飬民有古賢主之風焉¶
論曰昔馬元康胡恢皆常作南唐書自烈祖以下元康¶
<pb:KR2i0018_SBCK_001-15b>¶
謂之書恢謂之載記蘇丞相頌得恢書而非之曰夫所¶
謂紀者盖摘其事之綱要繋于歲月属于時君秦荘襄¶
王而上與項羽皆未嘗有天下而史遷著扵本紀范曄¶
漢書又有皇后紀以是質之言紀者不足以别正閏陳¶
夀三&KR0038;志吴蜀不稱紀是又非可法者也蘇丞相之言¶
天下之公言也今&KR0145;之自烈祖而下皆為紀而用史遷¶
法總謂之南唐紀云¶
南唐書本紀卷苐一¶
