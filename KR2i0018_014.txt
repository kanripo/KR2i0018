# -*- mode: mandoku-view; -*-
#+TITLE: 陸氏南唐書SB22n346
#+DATE: 2015-09-11 23:44:48.922342
#+PROPERTY: ID KR2i0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB06n0603-014陸氏南唐書-傳卷十四.
<pb:KR2i0018_SBCK_014-1a>¶
南唐書列傳卷苐十四¶
吴廷紹為太醫令烈祖因食飴喉中㘆國醫皆莫&KR0014;愈¶
廷紹尚未知名獨謂當進楮實湯一服疾失去馮延巳¶
苦腦中痛累日不減廷紹宻詰厨人曰相公平日𥊏何¶
等對曰多食山雞鷓鴣廷紹曰吾淂之矣授以甘豆湯¶
亦愈羣醫黙識之它日&KR0145;用皆不驗或扣之答曰噎因¶
甘起故以楮實湯治之山雞鷓鴣皆食烏頭半夏故以¶
甘豆湯解其毒耳聞者大服¶
潘扆徃來江淮間自稱野客嘗依海州刺史鄭匡&KR0038;不¶
甚見禮館之馬廐㫄一日従匡國獵近郊匡&KR0038;妻行至¶
<pb:KR2i0018_SBCK_014-1b>¶
厩中因視扆𫠦居四壁䔥然葦席竹笥而巳𤼵笥覩二¶
錫丸亦頗恠之扆㱕大驚曰何物婦人觸吾劒賴吾攝¶
其光&KR0621;不然身首殊矣或以告匡&KR0038;匡&KR0038;竦然曰殆劒¶
客也求學其術扆姑一試之乃俱至靜院探懐出二錫¶
九置掌中俄而&KR0148;出指端如二白虹旋繞匡&KR0038;頸有聲¶
錚然匡&KR0038;汗下如雨曰先生之術神矣觀止矣扆𥬇引¶
手収之復為錫丸匡&KR0038;表薦扵烈祖召居紫極宫數年¶
䘚¶
李冠善吹洞簫悲壮入雲元宗將召之㑹軍旅事興不¶
暇司徒李建勳亦知音&KR0376;歎賞之冠既不遇周顯徳中¶
<pb:KR2i0018_SBCK_014-2a>¶
北逰梁宋每醉輙登市樓長嘯後不知𫠦終¶
某御厨者失其姓名唐長安舊人也従中使至江表未¶
還聞崔胤誅北司遂亡命而某留事吴及烈祖受禅御¶
膳宴設賴之畧有中朝承平遺風其食味有鷺鷥餅天¶
喜餅駞蹄餤春分餤宻雲餅鐺糟䏑瓏璁餤紅頭簽五¶
色餛飩子毋饅頭舊法具存¶
申漸髙優人昇元中為教坊部長時關征苛急属畿内旱¶
一日宴北苑烈祖頋侍臣曰近郊頗得雨獨都城未雨¶
何也得非刑獄有寃乎漸髙遽進曰大家何恠此乃雨¶
畏抽税故不敢入京爾烈祖大笑眀日下詔㢮税額信¶
<pb:KR2i0018_SBCK_014-2b>¶
𪧐大雨霑洽周本自吴時有威望烈祖憲其難制因内¶
宴引鴆酒賜本本覺之輙&KR0145;御杯均酒之半以進曰&KR0133;¶
以此上千萬壽庶眀君臣一心烈祖失色左右莫知𫠦¶
為漸髙託俳戯舞袂升殿曰敕賜臣漸髙併飲之納杯¶
懷中而出烈祖宻遣中人持藥解之不及腦裂而䘚至¶
元宗時又有李家眀亦優人宋齊丘止一子輙&KR0753;悲哭¶
踰月齊王景遂勉之不従家眀曰是易喻爾作帋鳶大¶
書其上曰一子不能捨如讓皇百口何傱中墜其苐中¶
齊丘&KR0145;觀為抆淚而止元宗失江北遷豫章龍舟至趙¶
屯舉酒望皖公山曰好青峭數峯不知何名家眀對曰¶
<pb:KR2i0018_SBCK_014-3a>¶
此舒州皖公山也因獻詩曰皖公山縱好不落御觴中¶
元宗太息罷酒去¶
譚紫霄泉州人㓜為道士初有陳守元者亦道士嘗斸¶
地得木扎數十貯銅盎中皆漢張道𨹧符篆朱墨如新¶
藏去而不&KR0014;用以授紫霄紫霄盡䏻通之遂自言得道¶
陵天心正法核鬼魅治疾病多効閩王王昶尊事之號¶
金門羽客正一先生閩亡遯居廬山棲𨼆洞學者百餘¶
人武昌節度使何敬洙嘗殺女奴投屍井中人無知者¶
遇疾召紫霄中夜被髮仗劒考治見女厲自訴詰旦屏¶
人以語敬洙乃丹篆符遣之疾即愈廬山僧闢路有大¶
<pb:KR2i0018_SBCK_014-3b>¶
石堅不可鑱紫霄徃視曰此固易爾索杯水噀之命工¶
施鑱應手如粉後主聞其名召見賜官階辤不受俄無¶
疾䘚年百餘歲今言天心法者皆祖紫霄¶
史守冲潘扆皆不知何許人烈祖嘗夢得神丹既覺語¶
左右欲物色訪求而守沖適詣宫門獻丹方扆亦以方¶
繼進烈祖皆神之以為仙人使煉金石為丹服之多㬥¶
怒羣臣奏事徃徃厲聲色詰譲嘗以其藥賜李建勳建¶
勳乗間言曰臣服甫數日已覺炎躁此豈可常進㢤烈¶
祖𥬇曰孤服之已久寧有是事諌者皆不従俄而疽𤼵¶
遂至大漸臨終謂元宗曰吾服金石求長生今反若此¶
<pb:KR2i0018_SBCK_014-4a>¶
汝冝以為戒也¶
耿先生者父雲軍大校耿少為女道士玉貌烏爪嘗着¶
碧霞帔自稱北大先生始因宋齊丘進嘗見宫婢持糞¶
埽謂元宗曰此物可惜勿令棄之&KR0145;置鐺中烹煉良久¶
皆成白金嘗遇雪擁爐索金盆貯雪令宫人握雪成鋌¶
投火中徐舉出之皆成白金指㾗猶在又&KR0014;煼麥粒成¶
圎珠光彩粲然奪眞大食&KR0038;進龍腦油元宗祕&KR0738;耿視¶
之曰此未為佳者以夾縑囊貯白龍腦數觔懸之有頃¶
𤁋液如注香味逾于𫠦進遂得幸于元宗有娠將産之¶
夕雷雨震電及霽娠已失矣久之宫中忽失元敬宋太¶
<pb:KR2i0018_SBCK_014-4b>¶
后𫠦在耿亦𨼆去凡月餘中外大駭有告者云在都城¶
外二十里方山寳華宫元宗亟命齊王景遂徃迎太后¶
見與數道士方酣飲乃迎還宫道士皆誅&KR0753;耿亦不&KR0167;¶
得入宫中然猶徃來江淮後不知𫠦終金𨹧好事家至¶
今猶有耿先生寫眞云¶
古史官書忠義孝行列女各為傳南唐偏方短丗又史¶
牒放逸不能盡見摭其僅可書者合為節義傳¶
叚處常失其家丗鄊里保大中為兵部郎中周侵淮南¶
元宗命處常浮海使契丹乞援師處常為契丹陳利害¶
甚辯契丹本通南唐徒持虗辭利南方茶藥珠貝而巳¶
<pb:KR2i0018_SBCK_014-5a>¶
至是了無出師意而留處常不遣處常忿其無信誓&KR0753;¶
國事數面誚虜主虜主亦媿其言優容之以病䘚于虜¶
趙仁澤失其鄊里家丗保大中為常州團練使周人來¶
侵吴越乗間出兵攻常州仁澤𢧐敗被執㱕之錢塘仁¶
澤見吴越王不拜責之曰我烈祖皇帝中興首與先王¶
結好質諸天地王今見利忘義將何面目入先王廟乎¶
吴越王怒以刀抉其口至耳丞相元徳昭嘉仁澤之忠¶
以良藥傅瘡𫉬愈後不知𫠦終¶
張䧺失其鄉里家丗周人來侵淮南民自相結為部伍¶
以拒周師謂之義軍而䧺𫠦將冣有功元宗命為義軍¶
<pb:KR2i0018_SBCK_014-5b>¶
首領及割地徙之江南歷𡊮汀州刺史後主見討保大¶
中舊將無在者乃擢䧺統軍使雄謂諸子曰吾必&KR0753;&KR0038;¶
難爾軰不従吾&KR0753;非忠孝也諸子泣受命與田欽祚𢧐¶
于溧水敗績他將皆遯士䘚&KR0753;者萬餘人䧺與其子力¶
𢧐俱&KR0753;不同行者亦&KR0753;于他陣父子八人無生存者時¶
金𨹧已危蹙不&KR0167;議贈䘏國人哀之¶
陳襃江州徳安縣人唐元和中給事中京之後十丗同¶
居長幼七百人不置奴婢日會食堂上男女異席未冠¶
笄者别又為一席畜犬百餘共以一船貯食飼之一犬¶
不至則羣犬皆不食築書樓延四方學者鄊鄰化其德¶
<pb:KR2i0018_SBCK_014-6a>¶
獄訟為之衰息昇元初州以聞詔&KR0167;徭役表門閭同時¶
見旌者尚數家皆五丗同居云¶
永興公主烈祖女也嫁吴睿帝太子璉及禅代宋齊丘¶
請離婚烈祖不聴公主自以為吴室冡婦而國亡中懐¶
憤悒聞人呼之為公主輙悲傷流涕烈祖愧之乃以璉¶
為中書令池州節度使璉䘚公主&KR0152;之過哀亦感疾䘚¶
余洪妻鄭氏洪為閩將唐師下建州裨將王建封得鄭¶
氏以其有色而自持堅貞不撓不敢犯獻之大將查文¶
徽文徽欲納之鄭大罵曰王師弔伐當襃錄節義以表¶
勵風俗建封出行伍尚知見惮君元帥也乃欲為旤首¶
<pb:KR2i0018_SBCK_014-6b>¶
耶文徽大慚亟訪其夫㱕之¶
吴媛浚儀人唐史官兢之後父志野義不仕梁南逰吴¶
遂家廬陵媛適段甲生子未晬叚䘚父母以媛少議嫁¶
之媛𠢐面自誓事舅姑備極孝謹教𫠦生子為善士韓¶
熈載使江南表其節云¶
南唐書列傳卷苐十四¶
