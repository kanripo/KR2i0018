# -*- mode: mandoku-view -*-
#+TITLE: 陸氏南唐書
#+DATE: 2015-09-23 10:05:09
#+PROPERTY: LASTPB  <md:KR2i0018_SBCK_003-10a>
#+PROPERTY: JUAN 14


廷紹為太醫令烈祖因食飴喉中噎國醫皆莫能愈¶
廷紹尚未知名獨謂當進楮實湯一服疾失去馮延己¶
苦腦中痛累日不減廷紹密詰厨人曰相公平日嗜何¶
等對曰多食山雞鷓鴣廷紹曰吾得之矣投以甘豆湯¶
亦愈羣醫默識之他日取用皆不驗或扣之答曰噎因
<pb:KR2i0018_WYG_017-1b>
甘起故以楮實湯治之山雞鷓鴣皆食烏頭半夏故以¶
甘豆湯解其毒耳聞者大服¶
潘扆往來江淮間自稱野客嘗依海州刺史鄭匡國不¶
甚見禮館之馬廐旁一日從匡國獵近郊匡國妻行至<md:KR2i0018_SBCK_014-1b>¶廐中因視扆所居四壁蕭然葦席竹笥而已發笥覩二¶
錫丸亦頗怪之扆歸大驚曰何物婦人觸吾劒賴吾攝¶
其光芒不然身首殊矣或以告匡國匡國竦然曰殆劒¶
客也求學其術扆曰姑一試之乃俱至静院探懷出二
<pb:KR2i0018_WYG_017-2a>
錫¶丸置掌中俄而氣出指端如二白虹旋繞匡國頸有
聲¶錚然匡國汗下如雨曰先生之術神矣觀止矣扆笑
引¶手收之復為錫丸匡國表薦於烈祖召居紫極宫數
年¶卒¶
李冠善吹洞簫悲壯入雲元宗將召之會軍旅事興不¶
暇司徒李建勲亦知音絶歎賞之冠竟不遇周顯德中<md:KR2i0018_SBCK_014-2a>¶北遊梁宋每醉輒登市樓長嘯後不知所終¶
某御厨者失其姓名唐長安舊人也從中使至江表未
<pb:KR2i0018_WYG_017-2b>
還聞崔𦙍誅北司遂亡命而某留事吳及烈祖受禪御¶
膳宴設賴之略有中朝承平遺風其食味有鷺鷥餅天¶
喜餅駞蹄餤春分餤密雲餅鐺糟炙瓏璁餤紅頭簽五¶
色餛飩子母饅頭舊法具存¶
申漸高優人昇元中為敎坊部長時闗征苛急屬畿内
旱¶一日宴北苑烈祖顧侍臣曰近郊頗得雨獨都城未
雨¶何也得非刑獄有寃乎漸高遽進曰大家何怪此乃
雨¶畏抽稅故不敢入京爾烈祖大笑明日下詔弛税額
<pb:KR2i0018_WYG_017-3a>
信<md:KR2i0018_SBCK_014-2b>¶宿大雨霑洽周本自吳時有威望烈祖慮其難制因
内¶宴引鴆酒賜本本覺之輙取御杯均酒之半以進曰
願¶以此上千萬壽庶明君臣一心烈祖失色左右莫知
所¶為漸高託徘戲舞袂升殿曰勑賜臣漸髙併飲之納
杯¶懷中而出烈祖密遣中人持藥解之不及腦裂而卒
至¶元宗時又有李家明亦優人宋齊丘止一子輒&KR0174;悲
哭¶踰月齊王景達勉之不從家明曰是易喻爾作紙鳶
大¶書其上曰一子不能捨如讓皇百口何縱之墜其第
<pb:KR2i0018_WYG_017-3b>
中¶齊丘取觀為抆淚而止元宗失江北遷豫章龍舟至
趙¶屯舉酒望皖公山曰好青峭數峰不知何名家明對
曰<md:KR2i0018_SBCK_014-3a>¶此舒州皖公山也因獻詩曰皖公山縱好不落御觴
中¶元宗太息罷酒去¶
譚紫霄泉州人幼為道士初有陳守元者亦道士劚¶地
得木札數十貯銅盎中皆漢張道陵符篆朱墨如新¶藏
去而不能用以授紫霄紫霄盡能通之遂自言得道¶陵
天心正法劾鬼魅治疾病多效閩王王昶尊事之號¶金
<pb:KR2i0018_WYG_017-4a>
門羽客正一先生閩亡遁居廬山棲隱洞學者百餘¶人
武昌節度使何敬洙嘗殺女奴投尸井中人無知者¶遇
疾召紫霄中夜被髮仗劒考治見女厲自訴詰旦屏¶人
以語敬洙乃丹篆符遣之疾即愈廬山僧闢路有大<md:KR2i0018_SBCK_014-3b>¶石
堅不可鑱紫霄往視曰此固易爾索杯水噀之命工¶施
鑱應手如粉後主聞其名召見賜官階辭不受俄無¶疾
卒年百餘嵗今言天心法者祖紫霄¶
史守沖潘扆皆不知何許人烈祖嘗夢得神丹既覺語
<pb:KR2i0018_WYG_017-4b>
左右欲物色訪求而守沖適詣宫門獻丹方扆亦以方¶
繼進烈祖皆神之以為僊人使鍊金石為丹服之多暴¶
怒羣臣奏事往往厲聲色詰讓嘗以其藥賜李建勲建¶
勲乘間言曰臣服甫數日已覺炎躁此豈可常進哉烈¶
祖笑曰孤服之已久寧有是事諫者皆不從俄而疽發¶
遂至大漸臨終謂元宗曰吾服金石求長年今反若此<md:KR2i0018_SBCK_014-4a>¶汝宜以為戒也¶
耿先生者父雲軍大校耿少為女道士玉貌鳥爪常著
<pb:KR2i0018_WYG_017-5a>
碧霞帔自稱比丘先生始因宋齊丘進嘗見宫婢持糞¶
埽謂元宗曰此物可惜勿令棄之取置鐺中烹煉良久¶
皆成白金嘗遇雪擁鑪索金盆貯雪令宫人握雪成錠¶
投火中徐舉出之皆成白金指痕猶在又能煼麥粒成¶
圓珠光彩粲然奪真大食國進龍腦油元宗祕愛耿視¶
之曰此未為佳者以夾縑囊貯白龍腦數斤懸之有頃¶
&KR0267;液如注香味逾於所進遂得幸於元宗有娠將產之¶
夕雷雨震電及霽娠已失矣久之宫中忽失元敬宋太<md:KR2i0018_SBCK_014-4b>¶
<pb:KR2i0018_WYG_017-5b>
后所在耿亦隱去幾月餘中外大駭有告者云在都城¶
外二十里方山寳華宫元宗亟命齊王景遂往迎太后¶
見與數道士方酣飲乃迎還宫道士皆誅死耿亦不復¶
得入宫中然猶往來江淮後不知所終金陵好事家至¶
今猶有耿先生寫真云¶
古史官書忠義孝行列女各為傳南唐偏方短世又史¶
牒放逸不能盡見摭其僅可書者合為節義傳¶
叚處常失其鄉里家世保大中為兵部郎中周侵淮南
<pb:KR2i0018_WYG_017-6a>
元宗命處常浮海使契丹乞援處常為契丹陳利害¶甚
辨契丹本通南唐徒持虚辭利南方茶藥珠貝而已<md:KR2i0018_SBCK_014-5a>¶至
是了無出師意而留處常不遣處常怨其無信誓死¶國
事數面誚虜主虜主亦媿其言優容之以病卒於虜¶
趙仁澤失其鄉里家世保大中為常州團練使周人來¶
侵吳越乘間出兵攻常州仁澤戰敗被執歸之錢唐仁¶
澤見吳越王不拜責之曰我烈祖皇帝中興首與先王¶
結好質諸天地王今見利忘義將何面目入先王廟乎
<pb:KR2i0018_WYG_017-6b>
吳越王怒以刀抉其口至耳丞相元德昭嘉仁澤之忠¶
以良藥傅瘡獲愈後不知所終¶
張雄失其鄉里家世周人來侵淮南民自相結為部伍¶
以拒周師謂之義軍而雄所將最有功元宗命為義軍<md:KR2i0018_SBCK_014-5b>¶首領及割地徙之江南歴袁汀州刺史後主見討保大¶
中舊將無在者乃擢雄統軍使雄謂諸子曰吾必&KR0174;國¶
難爾輩不從吾&KR0174;非忠孝也諸子泣受命與田欽祚戰¶
於溧水敗績他將皆遁士卒&KR0174;者萬餘人雄與其子力
<pb:KR2i0018_WYG_017-7a>
戰俱&KR0174;不同行者亦&KR0174;於它陳父子八人無生存者時¶
金陵已危蹙不復議贈䘏國人哀之¶
陳褒江州德安縣人唐元和中給事中京之後十世同¶
居長幼七百人不置奴婢日會食堂上男女異席未冠¶
笄者别又為一席畜犬百餘共以一船貯食飼之一犬¶
不至則羣犬皆不食築書樓延四方學者鄉隣化其德<md:KR2i0018_SBCK_014-6a>¶獄訟為之衰息昇元初州以聞詔復徭役表門閭同時¶
見旌者尚數家皆五世同居云
<pb:KR2i0018_WYG_017-7b>
永興公主烈祖女也嫁吳睿帝太子璉及禪代宋齊丘¶
請離婚烈祖不聽公主自以為吳室冡婦而國亡中懐¶
憤悒聞人呼之為公主輒悲傷流涕烈祖愧之乃以璉¶
為中書令池州節度使璉卒公主哭之過哀亦感疾卒¶
余洪妻鄭氏洪為閩將唐師下建州裨將王建封得鄭¶
氏以其有色而自持堅貞不撓不敢犯獻之大將查文¶
徽文徽欲納之鄭大罵曰王師弔伐當褒録節義以表¶
勵風節建封出行伍尚知見憚君元帥也乃欲為禍首<md:KR2i0018_SBCK_014-6b>¶
<pb:KR2i0018_WYG_017-8a>
耶文徽大慚亟訪其夫歸之¶
吳媛浚儀人唐史官兢之後父志野義不仕梁南遊吳¶
遂家廬陵媛適叚甲生子未晬叚卒父母以媛少議嫁¶
之媛&KR0711;面自誓事舅姑極僃敬謹敎所生子為善士韓¶
熙載使江南表其節云¶
　
　
　
<pb:KR2i0018_WYG_017-8b>
　
　
　
　
　
　
　
　南唐書卷十七

<pb:KR2i0018_WYG_018-1a>
欽定四¶庫<md:KR2i0018_SBCK_015-1a>¶全書
　南唐書卷十八　　　　　　宋　陸㳺　撰
　　浮屠契丹高麗列傳第
